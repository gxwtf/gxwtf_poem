核舟记
【明】魏学洢
tags:八下,文言,说明文
display:center

明有奇巧人曰王叔远，
能以径寸之木，
为宫室、器皿、人物，
以至鸟兽、木石，
罔不因势象形，
各具情态。
尝贻余核舟一，
盖大苏泛赤壁云。
舟首尾长约八分有奇，
高可二黍许。
中轩敞者为舱，
箬篷覆之。
旁开小窗，左右各四，
共八扇。
启窗而观，雕栏相望焉。
闭之，则右刻"山高月小，水落石出"，
左刻"清风徐来，水波不兴"，
石青糁之。
船头坐三人，
中峨冠而多髯者为东坡，
佛印居右，
鲁直居左。
苏、黄共阅一手卷。
东坡右手执卷端，
左手抚鲁直背。
鲁直左手执卷末，
右手指卷，如有所语。
东坡现右足，
鲁直现左足，
各微侧，其两膝相比者，
各隐卷底衣褶中。
佛印绝类弥勒，
袒胸露乳，矫首昂视，
神情与苏、黄不属。
卧右膝，诎右臂支船，
而竖其左膝，
左臂挂念珠倚之——
珠可历历数也。
舟尾横卧一楫。
楫左右舟子各一人。
居右者椎髻仰面，
左手倚一衡木，
右手攀右趾，若啸呼状。
居左者右手执蒲葵扇，
左手抚炉，
炉上有壶，
其人视端容寂，
若听茶声然。
其船背稍夷，
则题名其上，
文曰"天启壬戌秋日，
虞山王毅叔远甫刻"，
细若蚊足，钩画了了，
其色墨。
又用篆章一，
文曰"初平山人"，
其色丹。
通计一舟，为人五；
为窗八；为箬篷，为楫，
为炉，为壶，为手卷，
为念珠各一；对联、题名并篆文，
为字共三十有四。
而计其长曾不盈寸。
盖简桃核修狭者为之。
嘻，技亦灵怪矣哉！

明朝有奇巧匠人王叔远，
能用直径一寸木料，
雕刻宫殿、器具、人物，
乃至鸟兽、木石，
无不就材造型，
各具情态。
曾赠我核舟一枚，
刻苏轼泛舟赤壁故事。
舟首尾长约八分有余，
高约二粒黍米。
中部高敞为船舱，
箬竹篷覆盖。
旁开小窗，左右各四扇，
共八扇。
开窗可见雕花栏杆。
闭窗，则右刻"山高月小，水落石出"，
左刻"清风徐来，水波不兴"，
涂石青颜料。
船头坐三人，
中戴高冠多须者为东坡，
佛印在右，
鲁直在左。
苏黄共观手卷。
东坡右手执卷首，
左手抚鲁直背。
鲁直左手执卷尾，
右手指卷，似在言语。
东坡露右脚，
鲁直露左脚，
各微侧身，其相并两膝，
隐于卷底衣褶中。
佛印极似弥勒，
袒胸露乳，昂首仰望，
神情与苏黄不同。
右膝卧，屈右臂撑船，
左膝竖起，
左臂挂念珠倚膝——
念珠粒粒可数。
舟尾横放船桨。
桨左右各一船夫。
右者椎髻仰面，
左手靠横木，
右手扳右脚趾，似在长啸。
左者右手执蒲扇，
左手抚茶炉，
炉上有壶，
此人目光专注，
似听茶水沸腾。
船底稍平，
刻有题名：
"天启壬戌秋日，
虞山王毅叔远甫刻"，
细如蚊足，笔画清晰，
墨色。
又盖篆章：
"初平山人"，
朱红色。
总计全舟：人物五；
窗八；箬篷、船桨、
茶炉、水壶、手卷、
念珠各一；对联题名篆文，
共三十四字。
而舟长不足一寸。
选狭长桃核雕刻。
噫，技艺真神奇啊！

míng yǒu qí qiǎo rén yuē wáng shū yuǎn
néng yǐ jìng cùn zhī mù
wéi gōng shì qì mǐn rén wù
yǐ zhì niǎo shòu mù shí
wǎng bù yīn shì xiàng xíng
gè jù qíng tài
cháng yí yú hé zhōu yī
gài dà sū fàn chì bì yún
zhōu shǒu wěi cháng yuē bā fēn yǒu jī
gāo kě èr shǔ xǔ
zhōng xuān chǎng zhě wéi cāng
ruò péng fù zhī
páng kāi xiǎo chuāng zuǒ yòu gè sì
gòng bā shàn
qǐ chuāng ér guān diāo lán xiāng wàng yān
bì zhī zé yòu kè shān gāo yuè xiǎo shuǐ luò shí chū
zuǒ kè qīng fēng xú lái shuǐ bō bù xīng
shí qīng sǎn zhī
chuán tóu zuò sān rén
zhōng é guān ér duō rán zhě wéi dōng pō
fó yìn jū yòu
lǔ zhí jū zuǒ
sū huáng gòng yuè yī shǒu juàn
dōng pō yòu shǒu zhí juàn duān
zuǒ shǒu fǔ lǔ zhí bèi
lǔ zhí zuǒ shǒu zhí juàn mò
yòu shǒu zhǐ juàn rú yǒu suǒ yǔ
dōng pō xiàn yòu zú
lǔ zhí xiàn zuǒ zú
gè wēi cè qí liǎng xī xiāng bǐ zhě
gè yǐn juàn dǐ yī zhě zhōng
fó yìn jué lèi mí lè
tǎn xiōng lù rǔ jiǎo shǒu áng shì
shén qíng yǔ sū huáng bù shǔ
wò yòu xī qū yòu bì zhī chuán
ér shù qí zuǒ xī
zuǒ bì guà niàn zhū yǐ zhī
zhū kě lì lì shǔ yě
zhōu wěi héng wò yī jí
jí zuǒ yòu zhōu zǐ gè yī rén
jū yòu zhě zhuī jì yǎng miàn
zuǒ shǒu yǐ yī héng mù
yòu shǒu pān yòu zhǐ ruò xiào hū zhuàng
jū zuǒ zhě yòu shǒu zhí pú kuí shàn
zuǒ shǒu fǔ lú
lú shàng yǒu hú
qí rén shì duān róng jì
ruò tīng chá shēng rán
qí chuán bèi shāo yí
zé tí míng qí shàng
wén yuē tiān qǐ rén xū qiū rì
yú shān wáng yì shū yuǎn fǔ kè
xì ruò wén zú gōu huà liǎo liǎo
qí sè mò
yòu yòng zhuàn zhāng yī
wén yuē chū píng shān rén
qí sè dān
tōng jì yī zhōu wéi rén wǔ
wéi chuāng bā wéi ruò péng wéi jí
wéi lú wéi hú wéi shǒu juàn
wéi niàn zhū gè yī duì lián tí míng bìng zhuàn wén
wéi zì gòng sān shí yǒu sì
ér jì qí cháng céng bù yíng cùn
gài jiǎn táo hé xiū xiá zhě wéi zhī
xī jì yì líng guài yǐ zāi

天启二年（1622年），魏学洢见常熟艺人王叔远所刻桃核舟后作。时值晚明工艺美术鼎盛，微雕艺术流行。核舟以苏轼《后赤壁赋》为题材，展现文人雅趣。

全文采用空间顺序：先总述（奇巧人），再分写船体结构（舱窗），后聚焦人物（苏黄佛印），终及船尾船底。数字精确："八分有奇"的长度，"三十有四"的字数。最妙在人物刻画：东坡"抚背"的亲切，佛印"矫首"的超然，舟子"攀趾"的生动，使静态微雕充满戏剧性。

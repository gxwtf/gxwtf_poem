岳阳楼记
【北宋】范仲淹
tags:九上,文,骈散文
display:center

庆历四年春，滕子京谪守巴陵郡。
越明年，政通人和，百废具兴。
乃重修岳阳楼，增其旧制，刻唐贤今人诗赋于其上。
属予作文以记之。

予观夫巴陵胜状，在洞庭一湖。
衔远山，吞长江，浩浩汤汤，横无际涯。
朝晖夕阴，气象万千。
此则岳阳楼之大观也，前人之述备矣。
然则北通巫峡，南极潇湘，迁客骚人，多会于此，览物之情，得无异乎？

若夫淫雨霏霏，连月不开。
阴风怒号，浊浪排空。
日星隐曜，山岳潜形。
商旅不行，樯倾楫摧。
薄暮冥冥，虎啸猿啼。
登斯楼也，则有去国怀乡，忧谗畏讥，满目萧然，感极而悲者矣。

至若春和景明，波澜不惊。
上下天光，一碧万顷。
沙鸥翔集，锦鳞游泳。
岸芷汀兰，郁郁青青。
而或长烟一空，皓月千里。
浮光跃金，静影沉璧。
渔歌互答，此乐何极！
登斯楼也，则有心旷神怡，宠辱偕忘，把酒临风，其喜洋洋者矣。

嗟夫！予尝求古仁人之心，或异二者之为。
何哉？不以物喜，不以己悲。
居庙堂之高则忧其民。
处江湖之远则忧其君。
是进亦忧，退亦忧。
然则何时而乐耶？
其必曰：先天下之忧而忧，后天下之乐而乐乎！
噫！微斯人，吾谁与归？
时六年九月十五日。

庆历四年春天，滕子京降职到岳州做太守。
隔年，政事顺利百姓和乐，各种荒废的事业都兴办起来。
于是重修岳阳楼，扩展原有规模，把唐代名家和当代人的诗赋刻在上面。
嘱托我写文章记述此事。

我看那巴陵郡的美景，全在洞庭湖。
衔接远山，吞吐长江，水势浩大，无边无际。
早晚阴晴变化，气象万千。
这就是岳阳楼的壮丽景象，前人的描述很详尽了。
然而北通巫峡，南达潇湘，被贬官员诗人多聚会于此，观景心情怎能相同？

若是连绵阴雨，数月不放晴。
寒风怒吼，浊浪冲天。
日月星辰隐藏光辉，山岳隐没形迹。
商人旅客不能通行，船桅倾倒船桨折断。
傍晚天色昏暗，虎啸猿啼。
此时登楼，就会有离开国都怀念家乡，担心诽谤害怕讥讽，满眼萧瑟，感慨悲伤的情绪。

待到春风和煦阳光明媚，湖面平静。
天色湖光相接，碧波万顷。
沙鸥时而飞翔，鱼儿游来游去。
岸上小草小洲兰花，香气浓郁青翠。
有时大片烟雾消散，皎洁月光照耀千里。
浮光如金跃动，月影似玉沉璧。
渔夫歌声相和，乐趣无穷！
此时登楼，就会心胸开阔精神愉快，荣辱皆忘，迎风举杯，喜气洋洋。

唉！我曾探求古仁人的心境，或不同于以上两种表现。
为什么？不因外物好坏而喜悲。
在朝廷做官就担忧百姓。
在野隐居就担忧君主。
这样进也忧退也忧。
那么何时才快乐呢？
必定会说：在天下人忧虑之前先忧虑，在天下人快乐之后才快乐吧！
唉！没有这种人，我同谁归向呢？
写于庆历六年九月十五日。

qìng lì sì nián chūn téng zǐ jīng zhé shǒu bā líng jùn
yuè míng nián zhèng tōng rén hé bǎi fèi jù xīng
nǎi chóng xiū yuè yáng lóu zēng qí jiù zhì kè táng xián jīn rén shī fù yú qí shàng
shǔ yǔ zuò wén yǐ jì zhī

yǔ guān fú bā líng shèng zhuàng zài dòng tíng yī hú
xián yuǎn shān tūn cháng jiāng hào hào shāng shāng héng wú jì yá
zhāo huī xī yīn qì xiàng wàn qiān
cǐ zé yuè yáng lóu zhī dà guān yě qián rén zhī shù bèi yǐ
rán zé běi tōng wū xiá nán jí xiāo xiāng qiān kè sāo rén duō huì yú cǐ lǎn wù zhī qíng dé wú yì hū

ruò fú yín yǔ fēi fēi lián yuè bù kāi
yīn fēng nù háo zhuó làng pái kōng
rì xīng yǐn yào shān yuè qián xíng
shāng lǚ bù xíng qiáng qīng jí cuī
bó mù míng míng hǔ xiào yuán tí
dēng sī lóu yě zé yǒu qù guó huái xiāng yōu chán wèi jī mǎn mù xiāo rán gǎn jí ér bēi zhě yǐ

zhì ruò chūn hé jǐng míng bō lán bù jīng
shàng xià tiān guāng yī bì wàn qǐng
shā ōu xiáng jí jǐn lín yóu yǒng
àn zhǐ tīng lán yù yù qīng qīng
ér huò cháng yān yī kōng hào yuè qiān lǐ
fú guāng yuè jīn jìng yǐng chén bì
yú gē hù dá cǐ lè hé jí
dēng sī lóu yě zé yǒu xīn kuàng shén yí chǒng rǔ xié wàng bǎ jiǔ lín fēng qí xǐ yáng yáng zhě yǐ

jiē fú yǔ cháng qiú gǔ rén rén zhī xīn huò yì èr zhě zhī wéi
hé zāi bù yǐ wù xǐ bù yǐ jǐ bēi
jū miào táng zhī gāo zé yōu qí mín
chǔ jiāng hú zhī yuǎn zé yōu qí jūn
shì jìn yì yōu tuì yì yōu
rán zé hé shí ér lè yé
qí bì yuē xiān tiān xià zhī yōu ér yōu hòu tiān xià zhī lè ér lè hū
yī wēi sī rén wú shuí yǔ guī
shí liù nián jiǔ yuè shí wǔ rì

庆历五年(1045)，范仲淹因新政失败贬放邓州。其挚友滕子京谪守岳州期间重修岳阳楼，致信求记并附《洞庭晚秋图[](@replace=10001)》。范仲淹虽未亲临，但凭深厚阅历与政治理想，于庆历六年九月十五日写成此记。

本文突破传统楼阁记模式，以"览物之情"为枢纽，通过"淫雨霏霏""春和景明"的对比描写，展现人生境界的差异。核心"不以物喜"的仁人品格与"先忧后乐"的政治理想，将山水记升华为精神宣言。骈散结合的句式使文章兼具韵律美与气势美，"先天下之忧而忧"成为儒家精神的千年绝唱。
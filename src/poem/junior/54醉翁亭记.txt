醉翁亭记
【北宋】欧阳修
tags:九上,文,山水记
display:center

环滁皆山也。
其西南诸峰，林壑尤美。
望之蔚然而深秀者，琅琊也。
山行六七里，渐闻水声潺潺而泻出于两峰之间者，酿泉也。
峰回路转，有亭翼然临于泉上者，醉翁亭也。
作亭者谁？山之僧智仙也。
名之者谁？太守自谓也。
太守与客来饮于此，饮少辄醉，而年又最高，故自号曰醉翁也。
醉翁之意不在酒，在乎山水之间也。
山水之乐，得之心而寓之酒也。

若夫日出而林霏开，云归而岩穴暝，晦明变化者，山间之朝暮也。
野芳发而幽香，佳木秀而繁阴，风霜高洁，水落而石出者，山间之四时也。
朝而往，暮而归，四时之景不同，而乐亦无穷也。

至于负者歌于途，行者休于树，前者呼，后者应，伛偻提携，往来而不绝者，滁人游也。
临溪而渔，溪深而鱼肥。
酿泉为酒，泉香而酒洌。
山肴野蔌，杂然而前陈者，太守宴也。
宴酣之乐，非丝非竹，射者中，弈者胜，觥筹交错，起坐而喧哗者，众宾欢也。
苍颜白发，颓然乎其间者，太守醉也。

已而夕阳在山，人影散乱，太守归而宾客从也。
树林阴翳，鸣声上下，游人去而禽鸟乐也。
然而禽鸟知山林之乐，而不知人之乐。
人知从太守游而乐，而不知太守之乐其乐也。
醉能同其乐，醒能述以文者，太守也。
太守谓谁？庐陵欧阳修也。

环绕滁州城的都是山。
城西南的群峰，树林山谷尤其秀美。
望去草木茂盛幽深秀丽的，是琅琊山。
沿山路走六七里，渐闻水声潺潺从两峰间倾泻而出的，是酿泉。
山势回环道路转弯，有亭四角翘起像鸟翅般立在泉边的，是醉翁亭。
建亭者谁？山僧智仙。
命名者谁？太守自称。
太守与宾客来此饮酒，稍饮即醉且年纪最大，故自号醉翁。
醉翁的情趣不在酒，在山水美景。
山水之乐，领会在心寄托于酒。

太阳出林雾散，云归岩穴暗，明暗变化的，是山间早晚。
野花开放幽香，佳树繁茂成荫，风霜高洁，水落石出的，是山间四季。
早出晚归，四季景色不同，乐趣无穷。

背物者路上唱歌，行路者树下休息，前呼后应，老人小孩往来不绝的，是滁人出游。
溪边钓鱼，水深鱼肥。
泉水酿酒，泉香酒清。
野味野菜交错摆列的，是太守宴席。
宴饮之乐不在音乐，投壶中靶，下棋取胜，酒杯筹码交错，起坐喧哗的，是宾客欢畅。
苍颜白发醉倒其中的，是太守醉了。

夕阳西下，人影散乱，太守归去宾客跟随。
树林浓荫，鸟鸣上下，游人离去禽鸟欢唱。
但禽鸟只知山林之乐，不知人之乐。
游人只知随太守游的快乐，不知太守以众人快乐为快乐。
醉时同乐醒后著文的，是太守。
太守是谁？庐陵欧阳修。

huán chú jiē shān yě
qí xī nán zhū fēng lín hè yóu měi
wàng zhī wèi rán ér shēn xiù zhě láng yá yě
shān xíng liù qī lǐ jiàn wén shuǐ shēng chán chán ér xiè chū yú liǎng fēng zhī jiān zhě niàng quán yě
fēng huí lù zhuǎn yǒu tíng yì rán lín yú quán shàng zhě zuì wēng tíng yě
zuò tíng zhě shuí shān zhī sēng zhì xiān yě
míng zhī zhě shuí tài shǒu zì wèi yě
tài shǒu yǔ kè lái yǐn yú cǐ yǐn shǎo zhé zuì ér nián yòu zuì gāo gù zì hào yuē zuì wēng yě
zuì wēng zhī yì bù zài jiǔ zài hū shān shuǐ zhī jiān yě
shān shuǐ zhī lè dé zhī xīn ér yù zhī jiǔ yě

ruò fú rì chū ér lín fēi kāi yún guī ér yán xué míng huì míng biàn huà zhě shān jiān zhī zhāo mù yě
yě fāng fā ér yōu xiāng jiā mù xiù ér fán yīn fēng shuāng gāo jié shuǐ luò ér shí chū zhě shān jiān zhī sì shí yě
zhāo ér wǎng mù ér guī sì shí zhī jǐng bù tóng ér lè yì wú qióng yě

zhì yú fù zhě gē yú tú xíng zhě xiū yú shù qián zhě hū hòu zhě yīng yǔ lǚ tí xié wǎng lái ér bù jué zhě chú rén yóu yě
lín xī ér yú xī shēn ér yú féi
niàng quán wéi jiǔ quán xiāng ér jiǔ liè
shān yáo yě sù zá rán ér qián chén zhě tài shǒu yàn yě
yàn hān zhī lè fēi sī fēi zhú shè zhě zhōng yì zhě shèng gōng chóu jiāo cuò qǐ zuò ér xuān huá zhě zhòng bīn huān yě
cāng yán bái fà tuí rán hū qí jiān zhě tài shǒu zuì yě

yǐ ér xī yáng zài shān rén yǐng sǎn luàn tài shǒu guī ér bīn kè cóng yě
shù lín yīn yì míng shēng shàng xià yóu rén qù ér qín niǎo lè yě
rán ér qín niǎo zhī shān lín zhī lè ér bù zhī rén zhī lè
rén zhī cóng tài shǒu yóu ér lè ér bù zhī tài shǒu zhī lè qí lè yě
zuì néng tóng qí lè xǐng néng shù yǐ wén zhě tài shǒu yě
tài shǒu wèi shuí lú líng ōu yáng xiū yě

庆历五年(1045)，欧阳修因支持范仲淹新政被贬滁州。任职期间实行宽简政治，发展生产，使当地呈现太平景象。醉翁亭由琅琊寺僧智仙修建，欧阳修常在此办公宴游，次年创作此文。

全篇以"乐"为文眼，通过四重境界展开：山水之乐、四时之乐、宴游之乐、与民同乐。21个"也"字形成独特咏叹调，"醉翁之意不在酒"成千古哲思。结尾"乐其乐"揭示政治理想，将个人情怀升华为治国理念。语言骈散相间，如"日出林霏开，云归岩穴暝"等对句，展现宋代散文的诗化特征。
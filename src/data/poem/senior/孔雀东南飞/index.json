{
  "title": "孔雀东南飞",
  "author": "佚名",
  "dynasty": "两汉",
  "mode": "paragraph",
  "content": "汉末建安中，庐江府小吏焦仲卿妻刘氏，为仲卿母所遣，自誓不嫁。其家逼之，乃投水而死。仲卿闻之，亦自缢于庭树。时人伤之，为诗云尔。#孔雀东南飞，五里一徘徊。#“十三能织素，十四学裁衣。十五弹箜篌，十六诵诗书。十七为君妇，心中常苦悲。君既为府吏，守节情不移。贱妾留空房，相见常日稀。鸡鸣入机织，夜夜不得息。三日断五匹，大人故嫌迟。非为织作迟，君家妇难为！妾不堪驱使，徒留无所施。便可白公姥，及时相遣归。”#府吏得闻之，堂上启阿母：“儿已薄禄相，幸复得此妇。结发同枕席，黄泉共为友。共事二三年，始尔未为久。女行无偏斜，何意致不厚。”#阿母谓府吏：“何乃太区区！此妇无礼节，举动自专由。吾意久怀忿，汝岂得自由！东家有贤女，自名秦罗敷。可怜体无比，阿母为汝求。便可速遣之，遣去慎莫留！”#府吏长跪告，伏惟启阿母：“今若遣此妇，终老不复取！”#阿母得闻之，槌床便大怒：“小子无所畏，何敢助妇语！吾已失恩义，会不相从许！”#府吏默无声，再拜还入户。举言谓新妇，哽咽不能语：“我自不驱卿，逼迫有阿母。卿但暂还家，吾今且赴府。不久当归还，还必相迎取。以此下心意，慎勿违吾语。”#新妇谓府吏：“勿复重纷纭。往昔初阳岁，谢家来贵门。奉事循公姥，进止敢自专？昼夜勤作息，伶俜萦苦辛。谓言无罪过，供养卒大恩；仍更被驱遣，何言复来还！妾有绣腰襦，葳蕤自生光；红罗复斗帐，四角垂香囊；箱帘六七十，绿碧青丝绳，物物各自异，种种在其中。人贱物亦鄙，不足迎后人，留待作遗施，于今无会因。时时为安慰，久久莫相忘！”#鸡鸣外欲曙，新妇起严妆。著我绣夹裙，事事四五通。足下蹑丝履，头上玳瑁光。腰若流纨素，耳著明月珰。指如削葱根，口如含朱丹。纤纤作细步，精妙世无双。#上堂拜阿母，阿母怒不止。“昔作女儿时，生小出野里。本自无教训，兼愧贵家子。受母钱帛多，不堪母驱使。今日还家去，念母劳家里。”却与小姑别，泪落连珠子。“新妇初来时，小姑始扶床；今日被驱遣，小姑如我长。勤心养公姥，好自相扶将。初七及下九，嬉戏莫相忘。”出门登车去，涕落百余行。#府吏马在前，新妇车在后。隐隐何甸甸，俱会大道口。下马入车中，低头共耳语：“誓不相隔卿，且暂还家去。吾今且赴府，不久当还归。誓天不相负！”#新妇谓府吏：“感君区区怀！君既若见录，不久望君来。君当作磐石，妾当作蒲苇。蒲苇纫如丝，磐石无转移。我有亲父兄，性行暴如雷，恐不任我意，逆以煎我怀。”举手长劳劳，二情同依依 。#入门上家堂，进退无颜仪。阿母大拊掌，不图子自归：“十三教汝织，十四能裁衣，十五弹箜篌，十六知礼仪，十七遣汝嫁，谓言无誓违。汝今何罪过，不迎而自归？”兰芝惭阿母：“儿实无罪过。”阿母大悲摧。#还家十余日，县令遣媒来。云有第三郎，窈窕世无双。年始十八九，便言多令才。#阿母谓阿女：“汝可去应之。”#阿女含泪答：“兰芝初还时，府吏见丁宁，结誓不别离。今日违情义，恐此事非奇。自可断来信，徐徐更谓之。”#阿母白媒人：“贫贱有此女，始适还家门。不堪吏人妇，岂合令郎君？幸可广问讯，不得便相许。”#媒人去数日，寻遣丞请还，说有兰家女，承籍有宦官。云有第五郎，娇逸未有婚。遣丞为媒人，主簿通语言。直说太守家，有此令郎君，既欲结大义，故遣来贵门。#阿母谢媒人：“女子先有誓，老姥岂敢言！”#阿兄得闻之，怅然心中烦。举言谓阿妹：“作计何不量！先嫁得府吏，后嫁得郎君。否泰如天地，足以荣汝身。不嫁义郎体，其往欲何云？”#兰芝仰头答：“理实如兄言。谢家事夫婿，中道还兄门。处分适兄意，那得自任专！虽与府吏要，渠会永无缘。登即相许和，便可作婚姻。”媒人下床去。诺诺复尔尔。还部白府君：“下官奉使命，言谈大有缘。”府君得闻之，心中大欢喜。视历复开书，便利此月内，六合正相应。良吉三十日，今已二十七，卿可去成婚。交语速装束，络绎如浮云。青雀白鹄舫，四角龙子幡。婀娜随风转，金车玉作轮。踯躅青骢马，流苏金镂鞍。赍钱三百万，皆用青丝穿。杂彩三百匹，交广市鲑珍。从人四五百，郁郁登郡门。#阿母谓阿女：“适得府君书，明日来迎汝。何不作衣裳？莫令事不举！”#阿女默无声，手巾掩口啼，泪落便如泻。移我琉璃榻，出置前窗下。左手持刀尺，右手执绫罗。朝成绣夹裙，晚成单罗衫。晻晻日欲暝，愁思出门啼。#府吏闻此变，因求假暂归。未至二三里，摧藏马悲哀。新妇识马声，蹑履相逢迎。怅然遥相望，知是故人来。举手拍马鞍，嗟叹使心伤：“自君别我后，人事不可量。果不如先愿，又非君所详。我有亲父母，逼迫兼弟兄。以我应他人，君还何所望！”#府吏谓新妇：“贺卿得高迁！磐石方且厚，可以卒千年；蒲苇一时纫，便作旦夕间。卿当日胜贵，吾独向黄泉！”#新妇谓府吏：“何意出此言！同是被逼迫，君尔妾亦然。黄泉下相见，勿违今日言！”执手分道去，各各还家门。生人作死别，恨恨那可论？念与世间辞，千万不复全！#府吏还家去，上堂拜阿母：“今日大风寒，寒风摧树木，严霜结庭兰。儿今日冥冥，令母在后单。故作不良计，勿复怨鬼神！命如南山石，四体康且直！”#阿母得闻之，零泪应声落：“汝是大家子，仕宦于台阁。慎勿为妇死，贵贱情何薄！东家有贤女，窈窕艳城郭，阿母为汝求，便复在旦夕。”#府吏再拜还，长叹空房中，作计乃尔立。转头向户里，渐见愁煎迫。#其日牛马嘶，新妇入青庐。奄奄黄昏后，寂寂人定初。“我命绝今日，魂去尸长留！”揽裙脱丝履，举身赴清池。#府吏闻此事，心知长别离。徘徊庭树下，自挂东南枝。#两家求合葬，合葬华山傍。东西植松柏，左右种梧桐。枝枝相覆盖，叶叶相交通。中有双飞鸟，自名为鸳鸯。仰头相向鸣，夜夜达五更。行人驻足听，寡妇起彷徨。多谢后世人，戒之慎勿忘。",
  "translation": "东汉末年建安年间，庐江府小吏焦仲卿的妻子刘氏，被仲卿的母亲驱赶回娘家，她发誓不再改嫁。但她娘家的人一直逼着她再嫁，她只好投水自尽。焦仲卿听到妻子的死讯后，也在自己家里庭院的树上上吊自尽。当时的人哀悼他们，便写了这样一首诗。################################",
  "pinyin": "kǒng què dōng nán fēi wǔ yī pái huái shí sān zhī sù shí sì xué cái shí wǔ kōng hóu shí sòng shī shū shí qī jūn fù xīn zhōng cháng kǔ bēi jūn jì fǔ lì shǒu jié qíng bù yí jiàn qiè liú kòng fáng xiāng jiàn cháng rì xī jī míng rù jī zhī yè yè bù xī sān rì duàn wǔ pǐ dà rén gù xián chí fēi zhī chí jūn fù nán wéi qiè bù kān qū shǐ tú liú suǒ shī bái gōng jí shí qiǎn guī fǔ lì wén zhī táng qǐ mǔ ér yǐ lù xìng fù cǐ fù jié fà zhěn xí huáng quán yǒu gòng shì èr sān nián shǐ ěr wèi jiǔ piān xié yì zhì bù hòu mǔ wèi fǔ lì nǎi tài qū qū cǐ fù lǐ jié jǔ dòng zì zhuān yóu yì jiǔ huái fèn rǔ qǐ zì yóu dōng jiā xián zì míng qín luó fū kě lián bǐ mǔ rǔ qiú sù qiǎn zhī qiǎn qù shèn liú fǔ lì cháng guì gào fú wéi qǐ mǔ jīn qiǎn cǐ fù zhōng lǎo bù fù qǔ mǔ wén zhī chuí chuáng nù xiǎo zǐ suǒ wèi gǎn fù yǐ shī ēn yì bù fǔ lì mò shēng zài bài rù hù jǔ yán wèi xīn fù gěng yè bù néng wǒ zì bù qū qīng bī pò mǔ qīng dàn zàn jīn bào fǔ bù jiǔ dāng guī bì yíng qǔ yǐ cǐ xià xīn yì shèn wù wéi xīn fù wèi fǔ lì wù fù fēn yún wǎng xī chū yáng suì xiè lái guì mén fèng shì xún gōng jìn zhǐ gǎn zì zhuān zhòu yè qín xī líng pīng yíng kǔ xīn wèi yán zuì guò gòng yǎng ēn réng qū qiǎn yán fù lái qiè xiù yāo rú wēi ruí zì shēng guāng luó fù zhàng sì jiǎo chuí xiāng náng xiāng lián qī shí bì qīng sī shéng wù wù gè zì yì zhǒng zhǒng zài qí zhōng rén jiàn wù yì bǐ bù zú yíng hòu rén liú dài shī yú jīn yīn shí shí ān wèi jiǔ jiǔ wàng jī míng wài yù shǔ xīn fù qǐ yán zhuāng wǒ xiù qún shì shì sì wǔ zú xià niè sī lǚ dài mào guāng yāo liú wán sù ěr míng yuè dāng zhǐ rú cōng gēn kǒu rú hán dān xiān xiān xì bù jīng miào shì shuāng shàng táng bài mǔ mǔ nù bù zhǐ xī nǚ ér shí shēng xiǎo chū yě běn zì xùn jiān kuì guì zǐ shòu mǔ qián bó duō bù kān mǔ qū shǐ jīn rì qù niàn mǔ láo jiā lǐ què xiǎo gū lèi lián zhū zǐ xīn fù chū lái shí xiǎo gū shǐ fú chuáng jīn rì qū qiǎn xiǎo gū rú wǒ qín xīn yǎng gōng zì fú chū qī jí xià jiǔ xī xì wàng chū mén dēng qù tì bǎi yú fǔ lì mǎ zài qián xīn fù zài hòu yǐn yǐn dà dào kǒu xià mǎ rù dī tóu ěr yǔ shì bù xiāng gé qīng zàn qù jīn fù fǔ bù jiǔ guī shì tiān bù fù xīn fù wèi fǔ lì gǎn jūn qū qū huái jūn jì lù bù jiǔ wàng jūn lái jūn dàng zuò pán shí qiè dàng zuò pú wěi pú wěi rèn rú sī pán shí zhuǎn yí wǒ fù xiōng xìng xíng rú léi kǒng bù wǒ yì nì yǐ jiān wǒ huái jǔ shǒu láo láo èr qíng yī yī rù mén shàng táng jìn tuì yán yí mǔ fǔ zhǎng bù tú zǐ zì guī shí sān jiào rǔ zhī shí sì cái shí wǔ kōng hóu shí lǐ yí shí qī qiǎn rǔ jià wèi yán shì wéi rǔ jīn zuì bù yíng ér zì guī lán zhī cán mǔ ér shí zuì guò mǔ dà bēi cuī shí yú rì xiàn lìng qiǎn méi lái yún dì sān yǎo tiǎo shì shuāng nián shǐ shí bā jiǔ yán duō cái mǔ wèi rǔ qù zhī hán lèi lán zhī chū shí fǔ lì dīng níng shì bù bié lí jīn rì wéi qíng yì kǒng cǐ shì fēi zì duàn lái xìn xú xú wèi zhī mǔ bái méi rén pín jiàn cǐ shǐ jiā mén bù kān lì rén fù qǐ lìng láng jūn xìng wèn xùn bù dé xiāng xǔ méi rén qù rì xún qiǎn chéng qǐng lán chéng jí huàn guān yún dì wǔ jiāo yì wèi yǒu hūn qiǎn chéng méi rén zhǔ yǔ yán zhí shuō tài shǒu cǐ lìng láng jūn jì yù dà yì gù qiǎn lái guì mén mǔ xiè méi rén nǚ zǐ xiān shì lǎo qǐ gǎn yán xiōng wén zhī chàng rán xīn zhōng fán jǔ yán wèi ā mèi jì hé bù xiān jià fǔ lì hòu jià láng jūn tài rú tiān dì zú yǐ róng rǔ shēn bù jià yì wǎng yù yún lán zhī lǐ shí rú xiōng yán xiè shì fū xù zhōng dào xiōng mén chǔ fèn xiōng yì zì zhuān suī fǔ lì yǒng yuán dēng jí xiāng xǔ hūn yīn méi rén xià chuáng qù nuò nuò fù ěr ěr bù bái fǔ jūn xià guān fèng shǐ mìng yán tán dà yǒu yuán fǔ jūn wén zhī xīn zhōng huān xǐ shì lì fù kāi shū biàn lì cǐ yuè liù hé xiāng yìng liáng jí sān shí rì jīn yǐ èr shí qī qīng qù chéng hūn jiāo sù zhuāng shù luò yì rú fú yún qīng bái fǎng sì jiǎo lóng zǐ fān ē nuó suí fēng jīn yù lún zhí zhú qīng cōng mǎ liú sū jīn lòu ān jī qián sān bǎi jiē yòng qīng sī chuān zá cǎi sān bǎi pǐ jiāo shì zhēn rén sì wǔ bǎi yù yù dēng jùn mén mǔ wèi fǔ jūn shū míng rì lái yíng rǔ hé bù yī shang shì bù jǔ mò shēng shǒu jīn yǎn kǒu tí lèi rú xiè yí wǒ liú lí tà chū zhì qián chuāng xià zuǒ shǒu chí dāo yòu shǒu zhí líng luó chéng xiù qún wǎn chéng luó shān rì yù míng chóu sī chū mén tí fǔ lì wén cǐ biàn yīn qiú zàn guī wèi zhì èr sān cuī mǎ bēi āi xīn fù mǎ shēng niè lǚ xiāng féng yíng chàng rán yáo wàng shì gù rén lái jǔ shǒu pāi mǎ ān jiē tàn shǐ xīn shāng zì jūn wǒ hòu rén shì bù guǒ bù rú xiān yuàn yòu fēi jūn suǒ xiáng wǒ fù mǔ bī pò jiān dì xiōng yǐ wǒ tā rén jūn suǒ wàng fǔ lì wèi xīn fù hè qīng gāo qiān pán shí fāng hòu kě yǐ qiān nián pú wěi yī shí rèn dàn xī qīng dāng rì guì dú xiàng huáng quán xīn fù wèi fǔ lì yì chū cǐ yán shì bī pò jūn ěr qiè yì rán huáng quán xià xiāng jiàn wù wéi jīn rì yán zhí shǒu fēn dào qù jiā mén shēng rén sǐ bié hèn hèn niàn shì cí qiān wàn bù fù quán fǔ lì qù shàng táng bài mǔ jīn rì dà fēng hán hán fēng cuī shù mù yán shuāng tíng lán ér jīn rì míng míng mǔ zài hòu gù bù liáng jì wù fù yuàn guǐ shén mìng rú nán shān sì tǐ kāng zhí mǔ wén zhī líng lèi yīng shēng rǔ shì dà jiā zǐ shì huàn yú tái gé shèn wù fù sǐ guì jiàn qíng dōng jiā xián yǎo tiǎo yàn chéng guō mǔ rǔ qiú fù zài dàn xī fǔ lì zài bài cháng tàn kōng fáng jì nǎi ěr lì zhuǎn tóu xiàng hù chóu jiān rì niú mǎ sī xīn fù rù qīng lú yǎn yǎn huáng hūn hòu jì jì rén dìng chū wǒ mìng jué jīn rì hún qù shī liú lǎn qún tuō sī lǚ jǔ shēn fù qīng chí fǔ lì wén cǐ shì xīn bié lí pái huái tíng shù xià zì guà dōng nán liǎng qiú hé zàng hé zàng huà shān bàng dōng xī zhí sōng bǎi zuǒ yòu wú tóng fù gài yè yè xiāng jiāo shuāng fēi zì míng yuān yāng xiāng xiàng míng yè yè dá wǔ gēng xíng rén zhù zú tīng guǎ fù qǐ páng huáng duō xiè hòu shì rén jiè zhī shèn wù wàng                                                                                      ",
  "notes": [],
  "tags": [],
  "videos": []
}
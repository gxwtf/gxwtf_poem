{
  "title": "今别离·其一",
  "author": "黄遵宪",
  "dynasty": "清代",
  "mode": "poem",
  "content": "别肠转如轮，一刻既万周。#眼见双轮驰，益增中心忧。#古亦有山川，古亦有车舟。#车舟载离别，行止犹自由。#今日舟与车，并力生离愁。#明知须臾景，不许稍绸缪。#钟声一及时，顷刻不少留。#虽有万钧柁，动如绕指柔；#岂无打头风，亦不畏石尤。#送者未及返，君在天尽头。#望影倏不见，烟波杳悠悠。#去矣一何速，归定留滞不？#所愿君归时，快乘轻气球。",
  "translation": "离情别思就像那轮船的双轮一样飞转，顷刻间已经绕了千万圈。############",
  "pinyin": "bié cháng zhuǎn rú lún yí kè jì wàn zhōu yǎn jiàn shuāng lún chí yì zēng zhōng xīn yōu gǔ yì yǒu shān chuān gǔ yì yǒu chē zhōu chē zhōu zài lí bié xíng zhǐ yóu zì yóu jīn rì zhōu yǔ chē bìng lì shēng lí chóu míng zhī xū yú jǐng bù xǔ shāo chóu miù zhōng shēng yī jí shí qǐng kè bù shǎo liú suī yǒu wàn jūn tuó dòng rú rào zhǐ róu qǐ wú dǎ tóu fēng yì bù wèi shí yóu sòng zhě wèi jí fǎn jūn zài tiān jìn tóu wàng yǐng shū bù jiàn yān bō yǎo yōu yōu qù yǐ yī hé sù guī dìng liú zhì bù suǒ yuàn jūn guī shí kuài chéng qīng qì qiú ",
  "notes": [],
  "tags": [],
  "videos": []
}
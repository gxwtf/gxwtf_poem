{
  "title": "祭十二郎文",
  "author": "韩愈",
  "dynasty": "唐代",
  "mode": "paragraph",
  "content": "年、月、日，季父愈闻汝丧之七日，乃能衔哀致诚，使建中远具时羞之奠，告汝十二郎之灵：#呜呼！吾少孤，及长，不省所怙，惟兄嫂是依。中年兄殁南方，吾与汝俱幼，从嫂归葬河阳。既又与汝就食江南，零丁孤苦，未尝一日相离也。吾上有三兄，皆不幸早世。承先人后者，在孙惟汝，在子惟吾。两世一身，形单影只。嫂尝抚汝指吾而言曰：“韩氏两世，惟此而已！”汝时尤小，当不复记忆；吾时虽能记忆，亦未知其言之悲也。#吾年十九，始来京城。其后四年，而归视汝。又四年，吾往河阳省坟墓，遇汝从嫂丧来葬。又二年，吾佐董丞相于汴州，汝来省吾，止一岁，请归取其孥。明年，丞相薨，吾去汴州，汝不果来。是年，吾佐戎徐州，使取汝者始行，吾又罢去，汝又不果来。吾念汝从于东，东亦客也，不可以久；图久远者，莫如西归，将成家而致汝。呜呼！孰谓汝遽去吾而殁乎！吾与汝俱少年，以为虽暂相别，终当久相与处。故舍汝而旅食京师，以求斗斛之禄。诚知其如此，虽万乘之公相，吾不以一日辍汝而就也。#去年，孟东野往，吾书与汝曰：“吾年未四十，而视茫茫，而发苍苍，而齿牙动摇。念诸父与诸兄，皆康强而早世，如吾之衰者，其能久存乎？吾不可去，汝不肯来，恐旦暮死，而汝抱无涯之戚也。”孰谓少者殁而长者存，强者夭而病者全乎？#呜呼！其信然邪？其梦邪？其传之非其真邪？信也，吾兄之盛德而夭其嗣乎？汝之纯明而不克蒙其泽乎？少者强者而夭殁，长者衰者而存全乎？未可以为信也！梦也，传之非其真也，东野之书，耿兰之报，何为而在吾侧也？呜呼！其信然矣！吾兄之盛德而夭其嗣矣，汝之纯明宜业其家者，不克蒙其泽矣。所谓天者诚难测，而神者诚难明矣。所谓理者不可推，而寿者不可知矣。#虽然，吾自今年来，苍苍者或化而为白矣；动摇者或脱而落矣，毛血日益衰，志气日益微，几何不从汝而死也？死而有知，其几何离？其无知，悲不几时，而不悲者无穷期矣。#汝之子始十岁，吾之子始五岁，少而强者不可保，如此孩提者，又可冀其成立邪？呜呼哀哉！呜呼哀哉！#汝去年书云：“比得软脚病，往往而剧。”吾曰：“是疾也，江南之人，常常有之。”未始以为忧也。呜呼， 其竟以此而殒其生乎？抑别有疾而至斯极乎？#汝之书，六月十七日也；东野云，汝殁以六月二日；耿兰之报无月日。盖东野之使者不知问家人以月日，如耿兰之报，不知当言月日。东野与吾书，乃问使者，使者妄称以应之乎。其然乎？其不然乎？#今吾使建中祭汝，吊汝之孤与汝之乳母。彼有食可守，以待终丧，则待终丧而取以来；如不能守以终丧，则遂取以来。其余奴婢，并令守汝丧。吾力能改葬，终葬汝于先人之兆，然后惟其所愿。#呜呼！汝病吾不知时，汝殁吾不知日，生不能相养以共居，殁不能抚汝以尽哀，敛不凭其棺，窆不临其穴。吾行负神明，而使汝夭。不孝不慈，而不得与汝相养以生，相守以死。一在天之涯，一在地之角，生而影不与吾形相依，死而魂不与吾梦相接，吾实为之，其又何尤！彼苍者天，曷其有极！自今已往，吾其无意于人世矣！当求数顷之田于伊、颍之上，以待余年。教吾子与汝子，幸其成；长吾女与汝女，待其嫁，如此而已。#呜呼，言有穷而情不可终，汝其知也邪？其不知也邪？呜呼哀哉！尚飨！",
  "translation": "某年、某月、某日，叔哥韩愈得听说你去世后的第七天，才得以含着哀痛向你表达诚意，的让建中得远方备办了应时的鲜美食品作为祭品，告慰你十二郎的灵位：唉，我自幼丧哥，等到大了，不知道哥亲是什么模样，只有依靠兄嫂抚养。###########",
  "pinyin": "nián yuè rì jì fù yù wén rǔ sāng zhī qī rì nǎi néng xián āi zhì chéng shǐ jiàn zhōng yuǎn jù shí xiū zhī diàn gào rǔ shí èr láng zhī líng wū hū wú shào gū jí zhǎng bù xǐng suǒ hù wéi xiōng sǎo shì yī zhōng nián xiōng mò nán fāng wú yǔ rǔ jù yòu cóng sǎo guī zàng hé yáng jì yòu yǔ rǔ jiù shí jiāng nán líng dīng gū kǔ wèi cháng yī rì xiāng lí yě wú shàng yǒu sān xiōng jiē bù xìng zǎo shì chéng xiān rén hòu zhě zài sūn wéi rǔ zài zǐ wéi wú liǎng shì yī shēn xíng dān yǐng zhī sǎo cháng fǔ rǔ zhǐ wú ér yán yuē hán shì liǎng shì wéi cǐ ér yǐ rǔ shí yóu xiǎo dāng bù fù jì yì wú shí suī néng jì yì yì wèi zhī qí yán zhī bēi yě wú nián shí jiǔ shǐ lái jīng chéng qí hòu sì nián ér guī shì rǔ yòu sì nián wú wǎng hé yáng xǐng fén mù yù rǔ cóng sǎo sàng lái zàng yòu èr nián wú zuǒ dǒng chéng xiàng yú biàn zhōu rǔ lái xǐng wú zhǐ yī suì qǐng guī qǔ qí nú míng nián chéng xiàng hēng wú qù biàn zhōu rǔ bù guǒ lái shì nián wú zuǒ róng xū zhōu shǐ qǔ rǔ zhě shǐ xíng wú yòu bà qù rǔ yòu bù guǒ lái wú niàn rǔ cóng yú dōng dōng yì kè yě bù kě yǐ jiǔ tú jiǔ yuǎn zhě mò rú xī guī jiàng chéng jiā ér zhì rǔ wū hū shú wèi rǔ jù qù wú ér mò hū wú yǔ rǔ jù shào nián yǐ wéi suī zàn xiāng bié zhōng dāng jiǔ xiāng yǔ chǔ gù shě rǔ ér lǚ shí jīng shī yǐ qiú dǒu hú zhī lù chéng zhī qí rú cǐ suī wàn chèng zhī gōng xiàng wú bù yǐ yī rì chuò rǔ ér jiù yě qù nián mèng dōng yě wǎng wú shū yǔ rǔ yuē wú nián wèi sì shí ér shì máng máng ér fà cāng cāng ér chǐ yá dòng yáo niàn zhū fù yǔ zhū xiōng jiē kāng qiáng ér zǎo shì rú wú zhī shuāi zhě qí néng jiǔ cún hū wú bù kě qù rǔ bù kěn lái kǒng dàn mù sǐ ér rǔ bào wú yá zhī qī yě shú wèi shào zhě mò ér zhǎng zhě cún qiáng zhě yāo ér bìng zhě quán hū wū hū qí xìn rán xié qí mèng xié qí chuán zhī fēi qí zhēn xié xìn yě wú xiōng zhī shèng dé ér yāo qí sì hū rǔ zhī chún míng ér bù kè méng qí zé hū shào zhě qiáng zhě ér yāo mò zhǎng zhě shuāi zhě ér cún quán hū wèi kě yǐ wéi xìn yě mèng yě chuán zhī fēi qí zhēn yě dōng yě zhī shū gěng lán zhī bào hé wèi ér zài wú cè yě wū hū qí xìn rán yǐ wú xiōng zhī shèng dé ér yāo qí sì yǐ rǔ zhī chún míng yí yè qí jiā zhě bù kě méng qí zé yǐ suǒ wèi tiān zhě chéng nán cè ér shén zhě chéng nán míng yǐ suǒ wèi lǐ zhě bù kě tuī ér shòu zhě bù kě zhī yǐ suī rán wú zì jīn nián lái cāng cāng zhě huò huà ér wèi bái yǐ dòng yáo zhě huò tuō ér luò yǐ máo xuè rì yì shuāi zhì qì rì yì wēi jǐ hé bù cóng rǔ ér sǐ yě sǐ ér yǒu zhī qí jǐ hé lí qí wú zhī bēi bù jǐ shí ér bù bēi zhě wú qióng qī yě rǔ zhī zǐ shǐ shí suì wú zhī zǐ shǐ wǔ suì shǎo ér qiáng zhě bù kě bǎo rú cǐ hái tí zhě yòu kě jì qí chéng lì xié wū hū āi zāi wū hū āi zāi rǔ qù nián shū yún bǐ dé ruǎn jiǎo bìng wǎng wǎng ér jù wú yuē shì jí yě jiāng nán zhī rén cháng cháng yǒu zhī wèi shǐ yǐ wéi yōu yě wū hū qí jìng yǐ cǐ ér yǔn qí shēng hū yì bié yǒu jí ér zhì sī jí hū rǔ zhī shū liù yuè shí qī rì yě dōng yě yún rǔ mò yǐ liù yuè èr rì gěng lán zhī bào wú yuè rì gài dōng yě zhī shǐ zhě bù zhī wèn jiā rén yǐ yuè rì rú gěng lán zhī bào bù zhī dāng yán yuè rì dōng yě yǔ wú shū nǎi wèn shǐ zhě shǐ zhě wàng chēng yǐ yìng zhī hū qí rán hū qí bù rán hū jīn wú shǐ jiàn zhōng jì rǔ diào rǔ zhī gū yǔ rǔ zhī rǔ mǔ bǐ yǒu shí kě shǒu yǐ dài zhōng sàng zé dài zhōng sàng ér qǔ yǐ lái rú bù néng shǒu yǐ zhōng sàng zé suì qǔ yǐ lái qí yú nú bì bìng lìng shǒu rǔ sàng wú lì néng gǎi zàng zhōng zàng rǔ yú xiān rén zhī zhào rán hòu wéi qí suǒ yuàn wū hū rǔ bìng wú bù zhī shí rǔ mò wú bù zhī rì shēng bù néng xiāng yǎng yǐ gòng jū mò bù néng fǔ rǔ yǐ jìn āi liǎn bù píng qí guān biǎn bù lín qí xué wú xíng fù shén míng ér shǐ rǔ yāo bù xiào bù cí ér bù dé yǔ rǔ xiāng yǎng yǐ shēng xiāng shǒu yǐ sǐ yī zài tiān zhī yá yī zài dì zhī jiǎo shēng ér yǐng bù yǔ wú xíng xiāng yī sǐ ér hún bù yǔ wú mèng xiāng jiē wú shí wéi zhī qí yòu hé yóu bǐ cāng zhě tiān hé qí yǒu jí zì jīn yǐ wǎng wú qí wú yì yú rén shì yǐ dāng qiú shù qǐng zhī tián yú yī yǐng zhī shàng yǐ dài yú nián jiào wú zǐ yǔ rǔ zǐ xìng qí chéng zhǎng wú nǚ yǔ rǔ nǚ dài qí jià rú cǐ ér yǐ wū hū yán yǒu qióng ér qíng bù kě zhōng rǔ qí zhī yě xié qí bù zhī yě xié wū hū āi zāi shàng xiǎng ",
  "notes": [],
  "tags": [],
  "videos": []
}
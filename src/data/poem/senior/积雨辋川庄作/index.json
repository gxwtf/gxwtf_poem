{
  "title": "积雨辋川庄作",
  "author": "王维",
  "dynasty": "唐代",
  "mode": "poem",
  "content": "积雨空林烟火迟，蒸藜炊黍饷东菑。#漠漠水田飞白鹭，阴阴夏木啭黄鹂。#山中习静观朝槿，松下清斋折露葵。#野老与人争席罢，海鸥何事更相疑。",
  "translation": "连日雨后，树木稀疏的村落里炊烟冉冉升起。###",
  "pinyin": "jī yǔ kōng lín yān huǒ chí zhēng lí chuī shǔ xiǎng dōng zī mò mò shuǐ tián fēi bái lù yīn yīn xià mù zhuàn huáng lí shān zhōng xí jìng guān cháo jǐn sōng xià qīng zhāi zhé lù kuí yě lǎo yǔ rén zhēng xí bà hǎi ōu hé shì gèng xiāng yí ",
  "notes": [],
  "tags": [],
  "videos": []
}
{
  "title": "九歌·湘夫人",
  "author": "屈原",
  "dynasty": "先秦",
  "mode": "paragraph",
  "content": "帝子降兮北渚，目眇眇兮愁予。袅袅兮秋风，洞庭波兮木叶下。(袅袅 一作：嫋嫋)登白薠兮骋望，与佳期兮夕张。鸟何萃兮蘋中，罾何为兮木上？#沅有芷兮澧有兰，思公子兮未敢言。(芷兮 一作：茝兮)荒忽兮远望，观流水兮潺湲。#麋何食兮庭中？蛟何为兮水裔？朝驰余马兮江皋，夕济兮西澨。闻佳人兮召予，将腾驾兮偕逝。筑室兮水中，葺之兮荷盖。荪壁兮紫坛，播芳椒兮成堂。桂栋兮兰橑，辛夷楣兮药房。罔薜荔兮为帷，擗蕙櫋兮既张。白玉兮为镇，疏石兰兮为芳。芷葺兮荷屋，缭之兮杜衡。合百草兮实庭，建芳馨兮庑门。九嶷缤兮并迎，灵之来兮如云。#捐余袂兮江中，遗余褋兮澧浦。搴汀洲兮杜若，将以遗兮远者。时不可兮骤得，聊逍遥兮容与。",
  "translation": "湘夫人降落在北洲之上，极目远眺啊使我忧愁。树木轻摇啊秋风初凉，洞庭生波啊树叶飘落。踩着白薠啊纵目四望，与佳人相约啊在今天晚上。鸟儿为什么聚集在水草之处？###",
  "pinyin": "dì zǐ jiàng xī běi zhǔ mù miǎo miǎo xī chóu yú niǎo niǎo xī qiū fēng dòng tíng bō xī mù yè xià dēng bái fán xī chěng wàng yǔ jiā qī xī xī zhāng niǎo hé cuì xī pín zhōng zēng hé wèi xī mù shàng yuán yǒu zhǐ xī lǐ yǒu lán sī gōng zǐ xī wèi gǎn yán huāng hū xī yuǎn wàng guān liú shuǐ xī chán yuán mí hé shí xī tíng zhōng jiāo hé wèi xī shuǐ yì zhāo chí yú mǎ xī jiāng gāo xī jì xī xī shì wén jiā rén xī zhào yǔ jiāng téng jià xī xié shì zhú shì xī shuǐ zhōng qì zhī xī hé gài sūn bì xī zǐ tán bō fāng jiāo xī chéng táng guì dòng xī lán lǎo xīn yí méi xī yào fáng wǎng bì lì xī wèi wéi pǐ huì mián xī jì zhāng bái yù xī wèi zhèn shū shí lán xī wèi fāng zhǐ qì xī hé wū liáo zhī xī dù héng hé bǎi cǎo xī shí tíng jiàn fāng xīn xī wǔ mén jiǔ yí bīn xī bìng yíng líng zhī lái xī rú yún juān yú mèi xī jiāng zhōng yí yú jié xī lǐ pǔ qiān tīng zhōu xī dù ruò jiāng yǐ wèi xī yuǎn zhě shí bù kě xī jù dé liáo xiāo yáo xī róng yǔ   ",
  "notes": [],
  "tags": [],
  "videos": []
}
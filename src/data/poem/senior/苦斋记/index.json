{
  "title": "苦斋记",
  "author": "刘基",
  "dynasty": "明代",
  "mode": "paragraph",
  "content": "苦斋者，章溢先生隐居之室也。室十有二楹，覆之以茆，在匡山之巅。匡山在处之龙泉县西南二百里，剑溪之水出焉。山四面峭壁拔起，岩崿皆苍石，岸外而臼中。其下惟白云，其上多北风。风从北来者，大率不能甘而善苦，故植物中之，其味皆苦，而物性之苦者亦乐生焉。#于是鲜支、黄蘗、苦楝、侧柏之木，黄连、苦杕、亭历、苦参、鉤夭之草，地黄、游冬、葴、芑之菜，槠、栎、草斗之实，楛竹之笋，莫不族布而罗生焉。野蜂巢其间，采花髓作蜜，味亦苦，山中方言谓之黄杜，初食颇苦难，久则弥觉其甘，能已积热，除烦渴之疾。其槚荼亦苦于常荼。其洩水皆啮石出，其源沸沸汩汩，瀄滵曲折，注入大谷。其中多斑文小鱼，状如吹沙，味苦而微辛，食之可以清酒。#山去人稍远，惟先生乐游，而从者多艰其昏晨之往来，故遂择其窊而室焉。携童儿数人，启陨箨以蓺粟菽，茹啖其草木之荑实。间则蹑屐登崖，倚修木而啸，或降而临清泠。樵歌出林，则拊石而和之。人莫知其乐也。#先生之言曰：“乐与苦 ，相为倚伏者也，人知乐之为乐，而不知苦之为乐，人知乐其乐，而不知苦生于乐，则乐与苦相去能几何哉！今夫膏粱之子，燕坐于华堂之上，口不尝荼蓼之味，身不历农亩之劳，寝必重褥，食必珍美，出入必舆隶，是人之所谓乐也，一旦运穷福艾，颠沛生于不测，而不知醉醇饫肥之肠，不可以实疏粝，籍柔覆温之躯，不可以御蓬藋，虽欲效野夫贱隶，跼跳窜伏，偷性命于榛莽而不可得，庸非昔日之乐，为今日之苦也耶？故孟子曰：‘天之降大任于是人也，必先苦其心志，劳其筋骨，饿其体肤。’赵子曰：‘良药苦口利于病，忠言逆耳利于行。’彼之苦，吾之乐；而彼之乐，吾之苦也。吾闻井以甘竭，李以苦存，夫差以酣酒亡，而勾践以尝胆兴，无亦犹是也夫？”#刘子闻而悟之，名其室曰苦斋，作《苦斋记》。",
  "translation": "苦斋，是章溢先生隐居乡盖似房舍，有十二间，是用茅草盖成似，坐落在匡二似顶上。匡二在处州府似龙泉县城西南二百里，剑溪就从那儿发源。匡二似四面，像墙壁一样陡峭似二崖高高耸立，岩石都是青色似，外面高，中间低，像个臼似地。二似下面只见白云，二顶上常刮北风。风从北面刮来似，大都不可能甜美而多带苦味，因此植物受北风吹刮，它们似味道都是苦似。但物性苦似植物也乐于生长在这里。####",
  "pinyin": "kǔ zhāi zhě zhāng yì xiān shēng yǐn jū zhī shì yě shì shí yǒu èr yíng fù zhī yǐ máo kuāng shān zhī diān kuāng shān zài chù zhī lóng quán xiàn xī nán yì bǎi lí jiàn xī zhī shuǐ chū yān shān sì miàn qiào bì bá qǐ yán é jiē cāng shí àn wài ér jiù zhōng qí xià wéi bái yún qí shàng duō běi fēng fēng cóng běi lái zhě dà shuài bù néng gān ér shàn kǔ gù zhí wù zhōng zhī qí wèi jiē kǔ ér wù xìng zhī kǔ zhě yì lè shēng yān yú shì xiān zhī huáng bó kǔ liàn cè bǎi zhī mù huáng lián kǔ dì tíng lì kǔ cān gōu yāo zhī cǎo dì huáng yóu dōng zhēn qǐ zhī cài zhū lì cǎo dòu zhī shí kū zhú zhī sǔn mò bù zú bù ér luó shēng yān yě fēng cháo qí jiān cǎi huā suǐ zuò mì wèi yì kǔ shān zhōng fāng yán wèi zhī huáng dù chū shí pō kǔ nán jiǔ zé mí jué qí gān néng yǐ jī rè chú fán kě zhī jí qí jiǎ tú yì kǔ yú cháng tú qí xiè shuǐ jiē niè shí chū qí yuán fèi fèi gǔ gǔ jié mèi wāi qū chūn rù dà gǔ qí zhōng duō bān wén xiǎo yú zhuàng rú chuī shā wèi kǔ ér wēi xīn shí zhī kě yǐ qīng jiǔ shān qù rén shāo yuǎn wéi xiān shēng lè yóu ér cóng zhě duō jiān qí hūn chén zhī wǎng lái gù suì zé qí wā ér shì yān xié tóng ér shù rén qǐ yǔn tuò yǐ yì sù shū rú dàn qí cǎo mù zhī tí shí jiàn zé niè jī dēng yá yǐ xiū mù ér xiào huò jiàng ér lín qīng líng qiáo gē chū lín zé fǔ shí ér hé zhī rén mò zhī qí lè yě xiān shēng zhī yán yuē lè yǔ kǔ xiāng wéi yǐ fú zhě yě rén zhī lè zhī wéi lè ér bù zhī kǔ zhī wéi lè rén zhī lè qí lè ér bù zhī kǔ shēng yú lè zé lè yǔ kǔ xiāng qù néng jǐ hé zāi jīn fū gāo liáng zhī zǐ yàn zuò yú huá táng zhī shàng kǒu bù cháng tú liǎo zhī wèi shēn bù lì nóng mǔ zhī láo qǐn bì chóng rù shí bì zhēn měi chū rù bì yú lì shì rén zhī suǒ wèi lè yě yī dàn yùn qióng fú yì diān pèi shēng yú bù cè ér bù zhī zuì chún yù féi zhī cháng bú kě yǐ shí shū lì jí róu fù wēn zhī qū bú kě yǐ yù péng dí suī yù xiào yě fū jiàn lì jú tiào cuàn fú tōu xìng mìng yú zhēn mǎng ér bù kě dé yōng fēi xī rì zhī lè wèi jīn rì zhī kǔ yě yē gù mèng zǐ yuē tiān zhī jiàng dà rèn yú shì rén yě bì xiān kǔ qí xīn zhì láo qí jīn gǔ è qí tǐ fū zhào zǐ yuē liáng yào kǔ kǒu lì yú bìng zhōng yán nì ěr lì yú xíng bǐ zhī kǔ wú zhī lè ér bǐ zhī lè wú zhī kǔ yě wú wén jǐng yǐ gān jié lǐ yǐ kǔ cún fū chà yǐ hān jiǔ wáng ér gōu jiàn yǐ cháng dǎn xīng wú yì yóu shì yě fū liú zǐ wén ér wù zhī míng qí shì yuē kǔ zhāi zuò kǔ zhāi jì ",
  "notes": [],
  "tags": [],
  "videos": []
}
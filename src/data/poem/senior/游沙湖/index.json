{
  "title": "游沙湖",
  "author": "苏轼",
  "dynasty": "宋代",
  "mode": "paragraph",
  "content": "黄州东南三十里为沙湖，亦曰螺师店。予买田其间，因往相田，得疾。闻麻桥人庞安常善医而聋，遂往求疗。安常虽聋，而颖悟绝人，以纸画字，书不数字，辄深了人意。余戏之曰：“余以手为口，君以眼为耳，皆一时异人也。”#疾愈，与之同游清泉寺。寺在蕲水郭门外二里许，有王逸少洗笔泉，水极甘，下临兰溪，溪水西流。余作歌云：“山下兰芽短浸溪，松间沙路净无泥，萧萧暮雨子规啼。谁道人生无再少？门前流水尚能西！休将白发唱黄鸡。”是日剧饮而归。",
  "translation": "离黄州东南三十里能沙田，又叫螺蛳店。我在那里买医田地，因为去查田地的好坏，得医病。听说麻桥人庞安常善于医病，但能耳朵聋，就去他那里看病。庞安常虽然耳朵聋，可能聪明超过一般人，我用纸写字给他看，写不医几个，他就能够懂得我的意思。我和他开玩笑说：“我用手当嘴巴，你用眼当耳朵，我俩都能当代的怪人。”病好之后，我和他一同去游览清泉寺。#",
  "pinyin": "huáng zhōu dōng nán sān shí lǐ wèi shā hú yì yuē luó shī diàn yú mǎi tián qí jiān yīn wǎng xiāng tián dé jí wén má qiáo rén páng ān cháng shàn yī ér lóng suì wǎng qiú liáo ān cháng suī lóng ér yǐng wù jué rén yǐ zhǐ huà zì shū bù duō shù zé shēn le rén yì yú xì zhī yuē yú yǐ shǒu wèi kǒu jūn yǐ yǎn wèi ěr jiē yī shí yì rén yě jí yù yǔ zhī tóng yóu qīng quán sì sì zài qí shuǐ guō mén wài èr lǐ xǔ yǒu wáng yì shǎo xǐ bǐ quán shuǐ jí gān xià lín lán xī xī shuǐ xī liú yú zuò gē yún shān xià lán yá duǎn jìn xī sōng jiān shā lù jìng wú ní xiāo xiāo mù yǔ zǐ guī tí shuí dào rén shēng wú zài shǎo mén qián liú shuǐ shàng néng xī xiū jiāng bái fà chàng huáng jī yī rì jù yǐn ér guī ",
  "notes": [],
  "tags": [],
  "videos": []
}
{
  "title": "兼爱",
  "author": "墨子",
  "dynasty": "先秦",
  "mode": "paragraph",
  "content": "圣人以治天下为事者也，必知乱之所自起，焉能治之；不知乱之所自起，则不能治。譬之如医之攻人之疾者然，必知疾之所自起，焉能攻之；不知疾之所自起，则弗能攻。治乱者何独不然？必知乱之所自起，焉能治之；不知乱之所自起，则弗能治。#圣人以治天下为事者也，不可不察乱之所自起。当察乱何自起？起不相爱。臣子之不孝君父，所谓乱也。子自爱，不爱父，故亏父而自利；弟自爱，不爱兄，故亏兄而自利；臣自爱，不爱君，故亏君而自利。此所谓乱也。虽父之不慈子，兄之不慈弟，君之不慈臣，此亦天下之所谓乱也。父自爱也，不爱子，故亏子而自利；兄自爱也，不爱弟，故亏弟而自利；君自爱也，不爱臣，故亏臣而自利。是何也？皆起不相爱。虽至天下之为盗贼者，亦然。盗爱其室，不爱异室，故窃异室以利其室；贼爱其身，不爱人，故贼人以利其身。此何也？皆起不相爱。虽至大夫之相乱家、诸侯之相攻国者，亦然。大夫各爱其家，不爱异家，故乱异家以利其家；诸侯各爱其国，不爱异国，故攻异国以利其国。天下之乱物，具此而已矣。#察此何自起？皆起不相爱。若使天下兼相爱，爱人若爱其身，犹有不孝者乎？视父兄与君若其身，恶施不孝？犹有不慈者乎？视弟子与臣若其身，恶施不慈？故不孝不慈亡。犹有盗贼乎？视人之室若其室，谁窃？视人身若其身，谁贼？故盗贼有亡。犹有大夫之相乱家、诸侯之相攻国者乎？视人家若其家，谁乱？视人国若其国，谁攻？故大夫之相乱家、诸侯之相攻国者有亡。若使天下兼相爱，国与国不相攻，家与家不相乱，盗贼无有，君臣父子皆能孝慈，若此则天下治。#故圣人以治天下为事者，恶得不禁恶而劝爱？故天下兼相爱则治，交相恶则乱。故子墨子曰不可以不劝爱人者，此也。",
  "translation": "圣人是把治理天下作为(自己的)事务的人，必须知道混乱从哪里产生，才能对它进行治理。如果不知道混乱从哪里产生，就不能进行治理。这就好像大夫给人治病一样，必须知道疾病产生的根源，才能进行医治。如果不知道疾病产生的根源，就不能医治。治理混乱又何尝不是这样，必须知道混乱产生的根源，才能进行治理。如果不知道混乱产生的根源，就不能治理。圣人是把治理天下作为(自己的)事务的人，不可不考察混乱产生的根源。###",
  "pinyin": "shèng rén yǐ zhì tiān xià wéi shì zhě yě bì zhī luàn zhī suǒ zì qǐ yān néng zhì zhī bù zhī luàn zhī suǒ zì qǐ zé bù néng zhì pì zhī rú yī zhī gōng rén zhī jí zhě rán bì zhī jí zhī suǒ zì qǐ yān néng gōng zhī bù zhī jí zhī suǒ zì qǐ zé fú néng gōng zhì luàn zhě hé dú bù rán bì zhī luàn zhī suǒ zì qǐ yān néng zhì zhī bù zhī luàn zhī suǒ zì qǐ zé fú néng zhì shèng rén yǐ zhì tiān xià wéi shì zhě yě bù kě bù chá luàn zhī suǒ zì qǐ dāng chá luàn hé zì qǐ qǐ bù xiāng ài chén zǐ zhī bù xiào jūn fù suǒ wèi luàn yě zǐ zì ài bù ài fù gù kuī fù ér zì lì dì zì ài bù ài xiōng gù kuī xiōng ér zì lì chén zì ài bù ài jūn gù kuī jūn ér zì lì cǐ suǒ wèi luàn yě suī fù zhī bù cí zǐ xiōng zhī bù cí dì jūn zhī bù cí chén cǐ yì tiān xià zhī suǒ wèi luàn yě fù zì ài yě bù ài zǐ gù kuī zǐ ér zì lì xiōng zì ài yě bù ài dì gù kuī dì ér zì lì jūn zì ài yě bù ài chén gù kuī chén ér zì lì shì hé yě jiē qǐ bù xiāng ài suī zhì tiān xià zhī wéi dào zéi zhě yì rán dào ài qí shì bù ài yì shì gù qiè yì shì yǐ lì qí shì zéi ài qí shēn bù ài rén gù zéi rén yǐ lì qí shēn cǐ hé yě jiē qǐ bù xiāng ài suī zhì dà fū zhī xiāng luàn jiā zhū hóu zhī xiāng gōng guó zhě yì rán dà fū gè ài qí jiā bù ài yì jiā gù luàn yì jiā yǐ lì qí jiā zhū hóu gè ài qí guó bù ài yì guó gù gōng yì guó yǐ lì qí guó tiān xià zhī luàn wù jù cǐ ér yǐ chā cǐ hé zì qǐ jiē qǐ bù xiāng ài ruò shǐ tiān xià jiān xiāng ài ài rén ruò ài qí shēn yóu yǒu bù xiào zhě hū shì fù xiōng yǔ jūn ruò qí shēn wù shī bù xiào yóu yǒu bù cí zhě hū shì dì zǐ yǔ chén ruò qí shēn wù shī bù cí gù bù xiào bù cí wáng yóu yǒu dào zéi hū shì rén zhī shì ruò qí shì shuí qiè shì rén shēn ruò qí shēn shuí zéi gù dào zéi yǒu wáng yóu yǒu dà fū zhī xiāng luàn jiā zhū hóu zhī xiāng gōng guó zhě hū shì rén jiā ruò qí jiā shuí luàn shì rén guó ruò qí guó shuí gōng gù dà fū zhī xiāng luàn jiā zhū hóu zhī xiāng gōng guó zhě yǒu wáng ruò shǐ tiān xià jiān xiāng ài guó yǔ guó bù xiāng gōng jiā yǔ jiā bù xiāng luàn dào zéi wú yǒu jūn chén fù zǐ jiē néng xiào cí ruò cǐ zé tiān xià zhì gù shèng rén yǐ zhì tiān xià wéi shì zhě è dé bù jìn è ér quàn ài gù tiān xià jiān xiāng ài zé zhì jiāo xiāng è zé luàn gù zǐ mò zǐ yuē bù kě yǐ bù quàn ài rén zhě cǐ yě ",
  "notes": [
    {
      "start": 2,
      "end": 7,
      "note": "把治理天下作为（自己的）事务。"
    },
    {
      "start": 19,
      "end": 19,
      "note": "于是。"
    },
    {
      "start": 42,
      "end": 42,
      "note": "治疗。"
    },
    {
      "start": 130,
      "end": 130,
      "note": "同“尝”，尝试。"
    },
    {
      "start": 164,
      "end": 164,
      "note": "使受损失。"
    },
    {
      "start": 206,
      "end": 206,
      "note": "即使。"
    },
    {
      "start": 210,
      "end": 210,
      "note": "慈爱。"
    },
    {
      "start": 299,
      "end": 300,
      "note": "偷窃和劫夺财物的人。"
    },
    {
      "start": 309,
      "end": 309,
      "note": "家。"
    },
    {
      "start": 359,
      "end": 359,
      "note": "卿大夫的封地。"
    },
    {
      "start": 417,
      "end": 418,
      "note": "纷乱之事。"
    },
    {
      "start": 420,
      "end": 421,
      "note": "全都在这里。具，完备、齐全。"
    },
    {
      "start": 469,
      "end": 470,
      "note": "怎么实行。恶，相当于“何”“怎么”。"
    },
    {
      "start": 500,
      "end": 500,
      "note": "同“无”。"
    },
    {
      "start": 503,
      "end": 503,
      "note": "同“又”。"
    },
    {
      "start": 651,
      "end": 651,
      "note": "鼓励。"
    },
    {
      "start": 663,
      "end": 664,
      "note": "互相。"
    },
    {
      "start": 670,
      "end": 672,
      "note": "墨子的弟子对墨子的尊称。"
    }
  ],
  "tags": [],
  "videos": []
}
{
  "title": "九歌·国殇",
  "author": "屈原",
  "dynasty": "先秦",
  "mode": "poem",
  "content": "操吴戈兮被犀甲，车错毂兮短兵接。#旌蔽日兮敌若云，矢交坠兮士争先。#凌余阵兮躐余行，左骖殪兮右刃伤。#霾两轮兮絷四马，援玉枹兮击鸣鼓。#天时怼兮威灵怒，严杀尽兮弃原野。(怼 一作：坠；野 同：壄)#出不入兮往不反，平原忽兮路超远。#带长剑兮挟秦弓，首身离兮心不惩。#诚既勇兮又以武，终刚强兮不可凌。#身既死兮神以灵，子魂魄兮为鬼雄！(子魂魄兮 一作：魂魄毅兮)",
  "translation": "战士手持兵器身披犀甲，敌我双方战车交错，彼此短兵相接。########",
  "pinyin": "cāo wú gē xī bèi xī jiǎ chē cuò gǔ xī duǎn bīng jiē jīng bì rì xī dí ruò yún shǐ jiāo zhuì xī shì zhēng xiān líng yú zhèn xī liè yú háng zuǒ cān yì xī yòu rèn shāng mái liǎng lún xī zhí sì mǎ yuán yù bāo xī jī míng gǔ tiān shí duì xī wēi líng nù yán shā jìn xī qì yuán yě chū bù rù xī wǎng bù fǎn píng yuán hū xī lù chāo yuǎn dài zhǎng jiàn xī xié qín gōng shǒu shēn lí xī xīn bù chéng chéng jì yǒng xī yòu yǐ wǔ zhōng gāng qiáng xī bù kě líng shēn jì sǐ xī shén yǐ líng zǐ hún pò xī wèi guǐ xióng     ",
  "notes": [],
  "tags": [],
  "videos": []
}
{
  "title": "《论语》十二章",
  "author": "孔子及其弟子",
  "dynasty": "先秦",
  "mode": "paragraph",
  "content": "子曰：“君子食无求饱，居无求安，敏于事而慎于言，就有道而正焉，可谓好学也已。”#子曰：“人而不仁，如礼何？人而不仁，如乐何？”#子曰：“朝闻道，夕死可矣。”#子曰：“君子喻于义，小人喻于利。”#子曰：“见贤思齐焉，见不贤而内自省也。”#子曰：“质胜文则野，文胜质则史。文质彬彬，然后君子。”#曾子曰：“士不可以不弘毅，任重而道远。仁以为己任，不亦重乎？死而后已，不亦远乎？”#子曰：“譬如为山，未成一篑，止，吾止也。譬如平地，虽覆一篑，进，吾往也。”#子曰：“知者不惑，仁者不忧，勇者不惧。”#颜渊问仁。子曰：“克己复礼为仁。一日克己复礼，天下归仁焉。为仁由己，而由人乎哉？”颜渊曰：“请问其目。”子曰：“非礼勿视，非礼勿听，非礼勿言，非礼勿动。”颜渊曰：“回虽不敏，请事斯语矣。”#子贡问曰：“有一言而可以终身行之者乎？”子曰：“其‘恕’乎！己所不欲，勿施于人。”#子曰：“小子何莫学夫《诗》？《诗》可以兴，可以观，可以群，可以怨。迩之事父，远之事君。多识于鸟兽草木之名。”",
  "translation": "孔子说：“君子吃食不追求饱足；居住不追求安逸；做事勤奋敏捷，说话谨慎；到有道德的人那里去匡正自己，就可以称得上是好学了。”#孔子说：“人如果没有仁爱之心，那他怎样遵守礼仪制度呢？人如果没有仁爱之心，礼乐有什么用呢？”#孔子说：“早晨能够得知真理，即使当晚死去，也没有遗憾。”#孔子说：“君子通晓的是道义，小人只通晓利益。”#孔子说：“看见德才兼备的人就向他学习，希望能向他看齐；看见不贤的人，就反省自己有没有和他一样的缺点，有要改正。”#孔子说：“质朴胜过了文饰就会粗野，文饰胜过了质朴就会虚浮不实，质朴和文饰相杂适中，然后才可以成为君子。”#曾子说：“有抱负的人不可不志向远大，意志坚强，因为他肩负重大责任，路途漫长遥远。以实行仁道为己任，不是很重大的责任吗？直到身死才能结束，不是很漫长遥远的吗？”#孔子说：“比如用土堆山，只差一筐土就完成了，这时停止，那是我自己要停下来；比如填平洼地，虽然只倒下一筐，但我也在前进。”#孔子说：“有智慧的人不会迷惑，有仁德的人不会忧愁，勇敢的人不会害怕。”#颜渊请教（孔子）什么是仁。孔子说：“约束自己，使自己的行为归到礼的方面去就是仁。一旦约束自己，使自己的行为归到礼的方面去，天下人就会称赞你是个仁人了。实行仁德，完全在于自己，难道还在于别人吗？”颜渊说：“请问具体的做法。”孔子说：“不合于礼的不要看，不合于礼的不要听，不合于礼的不要说，不合于礼的不要做。”颜渊说：“我虽然愚笨，也要照您的话去做。”#子贡问孔子：“有没有一个字可以终身奉行的呢？”孔子回答说：“那大概就是‘恕’吧！自己不喜欢的事物，不要强加于别人身上。”#孔子说：“学生们为什么没有人学《诗经》呢？《诗经》可以使人受到感染，得到启发和鼓舞；可以观察人情风俗的盛衰，认识社会现实；可以通过情感交流，彼此感染，和谐相处；可以抒发心中不平，讽刺不良政治。近则可以用其中的道理来侍奉父母；远可以用来侍奉君主，还可以多认识鸟兽草木的名称。”",
  "pinyin": "zǐ yuē jūn zǐ shí wú qiú bǎo jū wú qiú ān mǐn yú shì ér shèn yú yán jiù yǒu dào ér zhèng yān kě wèi hào xué yě yǐ zǐ yuē rén ér bù rén rú lǐ hé rén ér bù rén rú yuè hé zǐ yuē zhāo wén dào xī sǐ kě yǐ zǐ yuē jūn zǐ yù yú yì xiǎo rén yù yú lì zǐ yuē jiàn xián sī qí yān jiàn bù xián ér nèi zì xǐng yě zǐ yuē zhì shèng wén zé yě wén shèng zhì zé shǐ wén zhì bīn bīn rán hòu jūn zǐ zēng zǐ yuē shì bù kě yǐ bù hóng yì rèn zhòng ér dào yuǎn rén yǐ wéi jǐ rèn bú yì zhòng hū sǐ ér hòu yǐ bú yì yuǎn hū zǐ yuē pì rú wéi shān wèi chéng yí kuì zhǐ wú zhǐ yě pì rú píng dì suī fù yí kuì jìn wú wǎng yě zǐ yuē zhī zhě bú huò rén zhě bù yōu yǒng zhě bú jù yán yuān wèn rén zǐ yuē kè jǐ fù lǐ wéi rén yí rì kè jǐ fù lǐ tiān xià guī rén yān wéi rén yóu jǐ ér yóu rén hū zāi yán yuān yuē qǐng wèn qí mù zǐ yuē fēi lǐ wù shì fēi lǐ wù tīng fēi lǐ wù yán fēi lǐ wù dòng yán yuān yuē huí suī bù mǐn qǐng shì sī yǔ yǐ zǐ gòng wèn yuē yǒu yì yán ér kě yǐ zhōng shēn xíng zhī zhě hū zǐ yuē qí shù hū jǐ suǒ bú yù wù shī yú rén zǐ yuē xiǎo zǐ hé mò xué fú shī shī kě yǐ xīng kě yǐ guān kě yǐ qún kě yǐ yuàn ěr zhī shì fù yuǎn zhī shì jūn duō shí yú niǎo shòu cǎo mù zhī míng ",
  "notes": [
    {
      "start": 16,
      "end": 16,
      "note": "勤勉。"
    },
    {
      "start": 24,
      "end": 29,
      "note": "到有道的人那里去匡正自己。有道，指有才艺或有道德的人。"
    },
    {
      "start": 44,
      "end": 44,
      "note": "如果。"
    },
    {
      "start": 48,
      "end": 50,
      "note": "怎样对待礼呢？"
    },
    {
      "start": 82,
      "end": 82,
      "note": "知晓，明白。"
    },
    {
      "start": 117,
      "end": 121,
      "note": "质朴超过文采就会粗野鄙俗。质，质朴、朴实。文，华美、文采。野，粗野、鄙俗。"
    },
    {
      "start": 127,
      "end": 127,
      "note": "虚饰，浮夸。"
    },
    {
      "start": 129,
      "end": 132,
      "note": "文质兼备、配合适当的样子。"
    },
    {
      "start": 150,
      "end": 151,
      "note": "志向远大，意志坚强。弘，广、大，这里指志向远大。"
    },
    {
      "start": 190,
      "end": 193,
      "note": "只差一筐土没有成功。篑，盛土的竹筐。"
    },
    {
      "start": 195,
      "end": 199,
      "note": "停下来，是我自己停下来的。"
    },
    {
      "start": 203,
      "end": 204,
      "note": "填平洼地。"
    },
    {
      "start": 222,
      "end": 222,
      "note": "同“智”。"
    },
    {
      "start": 247,
      "end": 250,
      "note": "约束自我，使言行归复于先王之礼。"
    },
    {
      "start": 254,
      "end": 255,
      "note": "一旦。"
    },
    {
      "start": 263,
      "end": 263,
      "note": "称赞，称许。"
    },
    {
      "start": 287,
      "end": 287,
      "note": "条目，细则。"
    },
    {
      "start": 326,
      "end": 326,
      "note": "实践，从事。"
    },
    {
      "start": 339,
      "end": 340,
      "note": "一个字。"
    },
    {
      "start": 377,
      "end": 378,
      "note": "老师对学生的称呼。"
    },
    {
      "start": 382,
      "end": 382,
      "note": "那。"
    },
    {
      "start": 392,
      "end": 392,
      "note": "指激发人的感情。"
    },
    {
      "start": 396,
      "end": 396,
      "note": "指观察政治的得失、风俗的盛衰。"
    },
    {
      "start": 400,
      "end": 400,
      "note": "指提高人际交往能力。"
    },
    {
      "start": 404,
      "end": 404,
      "note": "指讽刺时政。"
    },
    {
      "start": 406,
      "end": 406,
      "note": "近。"
    }
  ],
  "tags": [
    "选必上",
    "文言文"
  ],
  "videos": []
}
{
  "title": "大铁椎传",
  "author": "魏禧",
  "dynasty": "明代",
  "mode": "paragraph",
  "content": "庚戌十一月，予自广陵归，与陈子灿同舟。子灿年二十八，好武事，予授以左氏兵谋兵法，因问：“数游南北，逢异人乎？”子灿为述大铁椎，作《大铁椎传》。#大铁椎，不知何许人。北平陈子灿省兄河南，与遇宋将军家。宋，怀庆青华镇人，工技击，七省好事者皆来学，人以其雄健，呼宋将军云。宋弟子高信之，亦怀庆人，多力善射，长子灿七岁，少同学，故尝与过宋将军。#时座上有健啖客，貌甚寝，右胁夹大铁椎，重四五十斤，饮食拱揖不暂去。柄铁折叠环复，如锁上练，引之长丈许。与人罕言语，语类楚声。扣其乡及姓字，皆不答。#既同寝，夜半，客曰：“吾去矣！”言讫不见。子灿见窗户皆闭，惊问信之。信之曰：“客初至，不冠不袜，以蓝手巾裹头，足缠白布，大铁椎外，一物无所持，而腰多白金。吾与将军俱不敢问也。”子灿寐而醒，客则鼾睡炕上矣。#一日，辞宋将军曰：“吾始闻汝名，以为豪，然皆不足用。吾去矣！”将军强留之，乃曰：“吾数击杀响马贼，夺其物，故仇我。久居，祸且及汝。今夜半，方期我决斗某所。”宋将军欣然曰：“吾骑马挟矢以助战。”客曰：“止！贼能且众，吾欲护汝，则不快吾意。”宋将军故自负，且欲观客所为，力请客。客不得已，与偕行。将至斗处，送将军登空堡上，曰：“但观之，慎弗声，令贼知也。”#时鸡鸣月落，星光照旷野，百步见人。客驰下，吹觱篥数声。顷之，贼二十余骑四面集，步行负弓矢从者百许人。一贼提刀突奔客，客大呼挥椎，贼应声落马，马首裂。众贼环而进，客奋椎左右击，人马仆地，杀三十许人。宋将军屏息观之，股栗欲堕。忽闻客大呼曰：“吾去矣。”尘滚滚东向驰去。后遂不复至。#魏禧论曰：子房得力士，椎秦皇帝博浪沙中。大铁椎其人欤？天生异人，必有所用之。予读陈同甫《中兴遗传》，豪俊、侠烈、魁奇之士，泯泯然不见功名于世者，又何多也！岂天之生才不必为人用欤？抑用之自有时欤？子灿遇大铁椎为壬寅岁，视其貌当年三十，然大铁椎今年四十耳。子灿又尝见其写市物帖子，甚工楷书也。",
  "translation": "庚戌年十一月，我从扬州回家，与陈子灿同船。子灿时年二十八岁，爱好弄枪使棒，我给他讲授《左传》中的兵谋兵法时，趁机问：“你走南闯北，碰到过奇异之人吗？”子灿向我讲述了大铁椎的事，于是我写了《大铁椎传》。######",
  "pinyin": "gēng xū shí yī yuè yǔ zì guǎng líng guī yǔ chén zǐ càn tóng zhōu zi càn nián èr shí bā hào wǔ shì yǔ shòu yǐ zuǒ shì bīng móu bīng fǎ yīn wèn shù yóu nán běi féng yì rén hū zi càn wèi shù dà tiě chuí zuò dà tiě chuí zhuàn dà tiě chuí bù zhī hé xǔ rén běi píng chén zǐ càn shěng xiōng hé nán yǔ yù sòng jiāng jūn jiā sòng huái qìng qīng huá zhèn rén gōng jì jí qī shěng hào shì zhě jiē lái xué rén yǐ qí xióng jiàn hū sòng jiāng jūn yún sòng dì zǐ gāo xìn zhī yì huái qìng rén duō lì shàn shè zhǎng zi càn qī suì shǎo tóng xué gù cháng yǔ guò sòng jiāng jūn shí zuò shàng yǒu jiàn dàn kè mào shèn qǐn yòu xié jiā dà tiě chuí zhòng sì wǔ shí jīn yǐn shí gǒng yī bù zàn qù bǐng tiě zhé dié huán fù rú suǒ shàng liàn yǐn zhī cháng zhàng xǔ yǔ rén hǎn yán yǔ yǔ lèi chǔ shēng kòu qí xiāng jí xìng zì jiē bù dá jì tóng qǐn yè bàn kè yuē wú qù yǐ yán qì bù jiàn zi càn jiàn chuāng hù jiē bì jīng wèn xìn zhī xìn zhī yuē kè chū zhì bù guān bù wà yǐ lán shǒu jīn guǒ tóu zú chán bái bù dà tiě chuí wài yī wù wú suǒ chí ér yāo duō bái jīn wú yǔ jiāng jūn jù bù gǎn wèn yě zi càn mèi ér xǐng kè zé hān shuì kàng shàng yǐ yī rì cí sòng jiāng jūn yuē wú shǐ wén rǔ míng yǐ wéi háo rán jiē bù zú yòng wú qù yǐ jiāng jūn qiáng liú zhī nǎi yuē wú shù shā jī yǎng mǎ zéi duó qí wù gù chóu wǒ jiǔ jū huò qiě jí rǔ jīn yè bàn fāng qī wǒ jué dòu mǒu suǒ sòng jiāng jūn xīn rán yuē wǒ qí mǎ jiā shǐ yǐ zhù zhàn kè yuē zhǐ zéi néng qiě zhòng wú yù hù rǔ zé bù kuài wú yì sòng jiāng jūn gù zì fù qiě yù guān kè suǒ wéi lì qǐng kè kè bù dé yǐ yǔ jié xíng jiāng zhì dòu chù sòng jiāng jūn dēng kōng bǎo shàng yuē dàn guān zhī shèn fú shēng lìng zéi zhī yě shí jī míng yuè luò xīng guāng zhào kuàng yě bǎi bù jiàn rén kè chí xià chuī bì lì shù shēng qǐng zhī zéi èr shí yú qí sì miàn jí bù xíng fù gōng shǐ cóng zhě bǎi xǔ rén yī zéi tí dāo tū bēn kè kè dà hū huī chuí zéi yìng shēng luò mǎ mǎ shǒu liè zhòng zéi huán ér jìn kè fèn chuí zuǒ yòu jī rén mǎ pú dì shā sān shí xǔ rén sòng jiāng jūn bǐng xī guān zhī gǔ lì yù duò hū wén kè dà hū yuē wú qù yǐ chén gǔn gǔn dōng xiàng chí qù hòu suí bù fù zhì wèi xǐ lùn yuē zǐ fáng dé lì shì chuí qín huáng dì bó làng shā zhōng dà tiě chuí qí rén yú tiān shēng yì rén bì shì yǒu suǒ yòng zhī yǔ dú chén tóng pǔ zhōng xìng chuán yì zhāng háo jùn xiá liè kuí qí zhī shì mǐn mǐn rán bù jiàn gōng míng yú shì zhě yòu hé duō yě qǐ tiān zhī shēng cái bì bù wéi rén yòng yú yì yòng zhī zì yǒu shí yú zi càn yù dà tiě chuí wèi rén yín suì shì qí mào dāng nián sān shí rán dà tiě chuí jīn nián sì shí ěr zi càn yòu cháng jiàn qí xiě shì wù tiē zǐ shèn gōng kǎi ",
  "notes": [],
  "tags": [],
  "videos": []
}
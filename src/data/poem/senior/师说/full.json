{
  "title": "师说",
  "author": "韩愈",
  "dynasty": "唐代",
  "mode": "paragraph",
  "content": "古之学者必有师。/师者，所以传道受业解惑也。/人非生而知之者，孰能无惑？/惑而不从师，其为惑也，终不解矣。/生乎吾前，其闻道也固先乎吾，吾从而师之；/生乎吾后，其闻道也亦先乎吾，吾从而师之。/吾师道也，夫庸知其年之先后生于吾乎？/是故无贵无贱，无长无少，道之所存，师之所存也。#嗟乎！师道之不传也久矣！/欲人之无惑也难矣！/古之圣人，其出人也远矣，犹且从师而问焉；/今之众人，其下圣人也亦远矣，而耻学于师。/是故圣益圣，愚益愚。/圣人之所以为圣，愚人之所以为愚，其皆出于此乎？#爱其子，择师而教之；/于其身也，则耻师焉，惑矣。/彼童子之师，授之书而习其句读者，非吾所谓传其道解其惑者也。/句读之不知，惑之不解，或师焉，或不焉，小学而大遗，吾未见其明也。#巫医乐师百工之人，不耻相师。/士大夫之族，曰师曰弟子云者，则群聚而笑之。/问之，则曰：“彼与彼年相若也，道相似也，位卑则足羞，官盛则近谀。”/呜呼！师道之不复，可知矣。/巫医乐师百工之人，君子不齿，今其智乃反不能及，其可怪也欤！#圣人无常师。/孔子师郯子、苌弘、师襄、老聃。/郯子之徒，其贤不及孔子。/孔子曰：三人行，则必有我师。/是故弟子不必不如师，师不必贤于弟子，闻道有先后，术业有专攻，如是而已。#李氏子蟠，年十七，好古文，六艺经传皆通习之，不拘于时，学于余。/余嘉其能行古道，作《师说》以贻之。",
  "translation": "古代求学的人一定有老师。/老师，是依靠他来传授道理、教授学业、解答疑难问题的人。/人不是生下来就懂得道理的，谁能没有疑惑？/有了疑惑却不跟从老师学习，那些疑惑就始终不能解开。/出生在我之前的人，他懂得的道理本来就比我早，我跟从他以他为师；/出生在我之后的人，如果他懂得道理也比我早，我也跟从他以他为师。/我是向他学习道理啊，哪管他的生年比我早还是比我晚呢？/因此，无论地位高低贵贱，无论年纪大小，道理存在的地方，就是老师存在的地方。#唉！古代从师学习的风尚不流传已经很久了！/要人没有疑惑也难了！/古代的圣人，他们超出一般人很远，尚且要跟从老师请教；/现在的一般人，他们才智低于圣人很远，却以向老师学习为耻。/因此，圣人更加圣明，愚人更加愚昧。/圣人之所以成为圣人，愚人之所以成为愚人，大概都是由于这个原因吧？#人们爱自己的孩子，就选择老师来教他；/对于他自己，却以跟从老师学习为可耻，真是糊涂啊！/那些儿童的老师，教他们读书，学习断句的，不是我所说的传授道理、解答疑难问题的老师。/不理解句读，不能解决疑惑，有的从师学习，有的不从师学习，小的方面学习了，大的方面却放弃了，我看不出他们有什么明智的。#巫医、乐师、各种工匠这些人，不以互相学习为耻。/士大夫这一类人，听到称“老师”称“弟子”的人，就聚在一起嘲笑他们。/问他们，就说：“他和他年龄差不多，懂得的道理也差不多。/地位低的人就感到羞耻，地位高的人就谄媚。”/唉！古代那种从师学习的风尚不能恢复，由此可以知道了。/巫医、乐师、各种工匠这些人，君子不屑一提，现在他们的智慧竟然反而比不上这些人，真是奇怪啊！#圣人没有固定的老师。/孔子曾以郯子、苌弘、师襄、老聃为师。/郯子这些人，他们的贤能都比不上孔子。/孔子说：几个人一起走，其中一定有可以当我的老师的人。/因此学生不一定不如老师，老师不一定比学生贤能，懂得道理有早有晚，学问技艺各有专长，如此罢了。#李家的孩子蟠，年龄十七，喜欢古文，六经的经文和传文都普遍地学习了，不受时俗的拘束，向我学习。/我赞许他能够遵行古人从师的途径，写这篇《师说》来赠送他。",
  "pinyin": "gǔ zhī xué zhě bì yǒu shī 。/ shī zhě ， suǒ yǐ chuán dào shòu yè jiě huò yě 。/ rén fēi shēng ér zhī zhī zhě ， shú néng wú huò ？/ huò ér bù cóng shī ， qí wéi huò yě ， zhōng bù jiě yǐ 。/ shēng hū wú qián ， qí wén dào yě gù xiān hū wú ， wú cóng ér shī zhī ；/ shēng hū wú hòu ， qí wén dào yě yì xiān hū wú ， wú cóng ér shī zhī 。/ wú shī dào yě ， fū yōng zhī qí nián zhī xiān hòu shēng yú wú hū ？/ shì gù wú guì wú jiàn ， wú zhǎng wú shǎo ， dào zhī suǒ cún ， shī zhī suǒ cún yě 。# jiē hū ！ shī dào zhī bù chuán yě jiǔ yǐ ！/ yù rén zhī wú huò yě nán yǐ ！/ gǔ zhī shèng rén ， qí chū rén yě yuǎn yǐ ， yóu qiě cóng shī ér wèn yān ；/ jīn zhī zhòng rén ， qí xià shèng rén yě yì yuǎn yǐ ， ér chǐ xué yú shī 。/ shì gù shèng yì shèng ， yú yì yú 。/ shèng rén zhī suǒ yǐ wéi shèng ， yú rén zhī suǒ yǐ wéi yú ， qí jiē chū yú cǐ hū ？# ài qí zǐ ， zé shī ér jiào zhī ；/ yú qí shēn yě ， zé chǐ shī yān ， huò yǐ 。/ bǐ tóng zǐ zhī shī ， shòu zhī shū ér xí qí jù dú zhě ， fēi wú suǒ wèi chuán qí dào jiě qí huò zhě yě 。/ jù dú zhī bù zhī ， huò zhī bù jiě ， huò shī yān ， huò bù yān ， xiǎo xué ér dà yí ， wú wèi jiàn qí míng yě 。# wū yī lè shī bǎi gōng zhī rén ， bù chǐ xiāng shī 。/ shì dài fū zhī zú ， yuē shī yuē dì zǐ yún zhě ， zé qún jù ér xiào zhī 。/ wèn zhī ， zé yuē ：bǐ yǔ bǐ nián xiāng ruò yě ， dào xiāng sì yě ， wèi bēi zé zú xiū ， guān shèng zé jìn yú 。/ wū hū ！ shī dào zhī bù fù ， kě zhī yǐ 。/ wū yī lè shī bǎi gōng zhī rén ， jūn zǐ bù chǐ ， jīn qí zhì nǎi fǎn bù néng jí ， qí kě guài yě yú ！# shèng rén wú cháng shī 。/ kǒng zǐ shī tán zǐ 、 cháng hóng 、 shī xiāng 、 lǎo dān 。/ tán zǐ zhī tú ， qí xián bù jí kǒng zǐ 。/ kǒng zǐ yuē ： sān rén xíng ， zé bì yǒu wǒ shī 。/ shì gù dì zǐ bù bì bù rú shī ， shī bù bì xián yú dì zǐ ， wén dào yǒu xiān hòu ， shù yè yǒu zhuān gōng ， rú shì ér yǐ 。# lǐ shì zǐ pán ， nián shí qī ， hào gǔ wén ， liù yì jīng zhuàn jiē tōng xí zhī ， bù jū yú shí ， xué yú yú 。/ yú jiā qí néng xíng gǔ dào ， zuò 《 shī shuō 》 yǐ yí zhī 。",
  "notes": [
    {
      "start": 18,
      "end": 18,
      "content": "受：通'授'，教授"
    },
    {
      "start": 103,
      "end": 105,
      "content": "句读：jù dòu，古代文章 без标点，需要老师指导断句"
    },
    {
      "start": 350,
      "end": 351,
      "content": "郯子：tán zǐ，春秋时郯国国君，孔子曾向其请教"
    },
    {
      "start": 353,
      "end": 354,
      "content": "苌弘：cháng hóng，周敬王时大夫，孔子曾向其请教音乐"
    },
    {
      "start": 356,
      "end": 357,
      "content": "师襄：春秋时鲁国乐官，孔子曾向其学琴"
    },
    {
      "start": 359,
      "end": 360,
      "content": "老聃：lǎo dān，即老子，道家创始人"
    }
  ],
  "different_meanings": [
    {
      "start": 278,
      "end": 280,
      "old": "小的方面学习",
      "new": "初等教育机构"
    },
    {
      "start": 174,
      "end": 175,
      "old": "一般人",
      "new": "许多人"
    },
    {
      "start": 456,
      "end": 457,
      "old": "先秦两汉的散文",
      "new": "泛指古代文章"
    }
  ],
  "special_sentences": [
    {
      "start": 266,
      "end": 276,
      "content": "宾语前置句：'句读之不知，惑之不解'，正常语序应为'不知句读，不解惑'"
    },
    {
      "start": 70,
      "end": 90,
      "content": "排比句：'无贵无贱，无长无少'形成双重排比，增强论证力度"
    },
    {
      "start": 410,
      "end": 430,
      "content": "引用论证：引用孔子'三人行，则必有我师'增强说服力"
    },
    {
      "start": 485,
      "end": 505,
      "content": "对比论证：'弟子不必不如师，师不必贤于弟子'辩证关系"
    }
  ],
  "read": [
    350,
    353,
    359,
    495
  ],
  "write": [
    18,
    103,
    350,
    359
  ],
  "tags": [
    "必修上",
    "文言文"
  ]
}
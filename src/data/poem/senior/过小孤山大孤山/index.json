{
  "title": "过小孤山大孤山",
  "author": "陆游",
  "dynasty": "宋代",
  "mode": "paragraph",
  "content": "八月一日，过烽火矶。南朝自武昌至京口，列置烽燧，此山当是其一也。自舟中望山，突兀而已。及抛江过其下，嵌岩窦穴，怪奇万状，色泽莹润，亦与它石迥异。又有一石，不附山，杰然特起，高百余尺，丹藤翠蔓，罗络其上，如宝装屏风。是日风静，舟行颇迟，又秋深潦缩，故得尽见。杜老所谓“幸有舟楫迟，得尽所历妙”也。#过澎浪矶、小孤山，二山东西相望。小孤属舒州宿松县，有戍兵。凡江中独山，如金山、焦山、落星之类，皆名天下，然峭拔秀丽皆不可与小孤比。自数十里外望之，碧峰巉然孤起，上干云霄，已非它山可拟，愈近愈秀，冬夏晴雨，姿态万变，信造化之尤物也。但祠宇极于荒残，若稍饰以楼观亭榭，与江山相发挥，自当高出金山之上矣。庙在山之西麓，额曰“惠济”，神曰“安济夫人”。绍兴初，张魏公自湖湘还，尝加营葺，有碑载其事。又有别祠在澎浪矶，属江州彭泽县，三面临江，倒影水中，亦占一山之胜。舟过矶，虽无风，亦浪涌，盖以此得名也。昔人诗有“舟中贾客莫漫狂，小姑前年嫁彭郎”之句，传者因谓小孤庙有彭郎像，澎浪庙有小姑像，实不然也。晚泊沙夹，距小孤一里。微雨，复以小艇游庙中，南望彭泽、都昌诸山，烟雨空濛，鸥鹭灭没，极登临之胜，徙倚久之而归。方立庙门，有俊鹘抟水禽，掠江东南去，甚可壮也。庙祝云，山有栖鹘甚多。#二日早，行未二十里，忽风云腾涌，急系缆。俄复开霁，遂行。泛彭蠡口，四望无际，乃知太白“开帆入天镜”之句为妙。始见庐山及大孤。大孤状类西梁，虽不可拟小姑之秀丽，然小孤之旁，颇有沙洲葭苇，大孤则四际渺弥皆大江，望之如浮水面，亦一奇也。江自湖口分一支为南江，盖江西路也。江水浑浊，每汲用，皆以杏仁澄之，过夕乃可饮。南江则极清澈，合处如引绳，不相乱。晚抵江州，州治德化县，即唐之浔阳县，柴桑、栗里，皆其地也；南唐为奉化军节度，今为定江军。岸土赤而壁立，东坡先生所谓“舟人指点岸如赪”者也。泊湓浦，水亦甚清，不与江水乱。自七月二十六日至是，首尾才六日，其间一日阻风不行，实以四日半溯流行七百里云。",
  "translation": "八月一日，（船）经过烽火矶。南朝以来，从武昌（今鄂城）到京口，依次设置了很多（报警的）烽火台，这座山应该是其中之一。从船上看山，只是见到高耸的山峰罢了。等到抛锚停船后，（我）走过山下，（看到）裂缝的岩石和各式的洞穴，奇形怪状，色彩光亮润泽，也和别的石头不大一样。又有一块巨石，与烽火矶不相连。高峻雄伟地拔地而起，高约一百多尺，有红藤绿蔓蒙络在它上面，像宝石镶嵌的屏风。这一天，风平浪静，船走得很慢，又因为深秋，江水较浅，所以能看到这里的一切美景，（正像）杜甫所说的“幸有舟楫迟，得尽所历妙”。##",
  "pinyin": "bā yuè yī rì guò fēng huǒ jī nán cháo zì wǔ chāng zhì jīng kǒu liè zhì fēng suì cǐ shān dāng shì qí yī yě zì zhōu zhōng wàng shān tū wù ér yǐ jí pāo jiāng guò qí xià qiàn yán dòu xué guài qí wàn zhuàng sè zé yíng rùn yì yǔ tā shí jiǒng yì yòu yǒu yī shí bù fù shān jié rán tè qǐ gāo bǎi yú chǐ dān téng cuì màn luó luò qí shàng rú bǎo zhuāng píng fēng shì rì fēng jìng zhōu xíng pō chí yòu qiū shēn liáo suō gù dé jìn xiàn dù lǎo suǒ wèi xìng yǒu zhōu jí chí dé jìn suǒ lì miào yě guò péng làng jī xiǎo gū shān èr shān dōng xī xiāng wàng xiǎo gū shǔ shū zhōu sù sōng xiàn yǒu shù bīng fán jiāng zhōng dú shān rú jīn shān jiāo shān luò xīng zhī lèi jiē míng tiān xià rán qiào bá xiù lì jiē bù kě yǔ xiǎo gū bǐ zì shù shí lǐ wài wàng zhī bì fēng chán rán gū qǐ shàng gān yún xiāo yǐ fēi tā shān kě nǐ yù jìn yù xiù dōng xià qíng yǔ zī tài wàn biàn xìn zào huà zhī yōu wù yě dàn cí yǔ jí yú huāng cán ruò shāo shì yǐ lóu guān tíng xiè yǔ jiāng shān xiāng fā huī zì dāng chūo chū jīn shān zhī shàng yǐ miào zài shān zhī xī lù é yuē huì jì shén yuē ān jì fū rén shào xìng chū zhāng wèi gōng zì hú xiāng huán cháng jiā yíng qì yǒu bēi zǎi qí shì yòu yǒu bié cí zài péng làng jī shǔ jiāng zhōu péng zé xiàn sān miàn lín jiāng dào yǐng shuǐ zhōng yì zhàn yī shān zhī shèng zhōu guò jī suī wú fēng yì làng yǒng gài yǐ cǐ dé míng yě xī rén shī yǒu zhōu zhōng jiǎ kè mò màn kuáng xiǎo gū qián nián jià péng láng zhī jù chuán zhě yīn wèi xiǎo gū miào yǒu péng láng xiàng péng làng miào yǒu xiǎo gū xiàng shí bù rán yě wǎn bó shā jiā jù xiǎo gū yī lǐ wēi yǔ fù yǐ xiǎo tǐng yóu miào zhōng nán wàng péng zé dōu chāng zhū shān yān yǔ kōng méng ōu lù miè mò jí dēng lín zhī shèng xǐ yǐ jiǔ zhī ér guī fāng lì miào mén yǒu jùn gǔ tuán shuǐ qín lüè jiāng dōng nán qù shèn kě zhuàng yě miào zhù yún shān yǒu qī gǔ shèn duō èr rì zǎo xíng wèi èr shí lǐ hū fēng yún téng yǒng jí xì lǎn é fù kāi jì suì xíng fàn péng lí kǒu sì wàng wú jì nǎi zhī tài bái kāi fān rù tiān jìng zhī jù wèi miào shǐ jiàn lú shān jí dà gū dà gū zhuàng lèi xī liáng suī bù kě nǐ xiǎo gū zhī xiù lì rán xiǎo gū zhī páng pō yǒu shā zhōu jiā wěi dà gū zé sì jì miǎo mí jiē dà jiāng wàng zhī rú fú shuǐ miàn yì yī qí yě jiāng zì hú kǒu fēn yī zhī wéi nán jiāng gài jiāng xī lù yě jiāng shuǐ hún zhuó měi jí yòng jiē yǐ xìng rén chéng zhī guò xī nǎi kě yǐn nán jiāng zé jí chè qīng hé chù rú yǐn shéng bù xiāng luàn wǎn dǐ jiāng zhōu zhōu zhì dé huà xiàn jí táng zhī xún yáng xiàn chái sāng lì lǐ jiē qí dì yě nán táng wèi fèng huà jūn jié dù jīn wèi dìng jiāng jūn àn tǔ chì ér bì lì dōng pō xiān shēng suǒ wèi zhōu rén zhǐ diǎn àn rú chēng zhě yě bó pén pǔ shuǐ yì shèn qīng bù yǔ jiāng shuǐ luàn zì qī yuè èr shí liù rì zhì shì shǒu wěi cái liù rì qí jiān yī rì zǔ fēng bù xíng shí yǐ sì rì bàn sù liú xíng qī bǎi lǐ yún ",
  "notes": [],
  "tags": [],
  "videos": []
}
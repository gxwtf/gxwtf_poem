{
  "title": "苏幕遮·燎沉香",
  "author": "周邦彦",
  "dynasty": "宋代",
  "mode": "poem",
  "content": "燎沉香，消溽暑。鸟雀呼晴，侵晓窥檐语。叶上初阳干宿雨，水面清圆，一一风荷举。#故乡遥，何日去？家住吴门，久作长安旅。五月渔郎相忆否？小楫轻舟，梦入芙蓉浦。",
  "translation": "焚烧沉香，来消除夏日潮湿的暑气。快天亮的时候，鸟雀都在屋檐下叫个不停，欢呼天已放晴。初出的阳光晒干了荷叶上昨夜的雨滴，水面上的荷叶清润圆正，迎着晨风，每一片都挺出水面。#",
  "pinyin": "             ",
  "notes": [],
  "tags": [],
  "videos": []
}
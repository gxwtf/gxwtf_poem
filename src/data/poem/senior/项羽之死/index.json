{
  "title": "项羽之死",
  "author": "司马迁",
  "dynasty": "两汉",
  "mode": "paragraph",
  "content": "项王军壁垓下，兵少食尽，汉军及诸侯兵围之数重。夜闻汉军四面皆楚歌，项王乃大惊曰：“汉皆已得楚乎？是何楚人之多也！”项王则夜起，饮帐中。有美人名虞，常幸从；骏马名骓，常骑之。于是项王乃悲歌慷慨，自为诗曰：“力拔山兮气盖世！时不利兮骓不逝！骓不逝兮可奈何！虞兮虞兮奈若何！”歌数阕，美人和之。项王泣数行下，左右皆泣，莫能仰视。#于是项王乃上马骑，麾下壮士骑从者八百余人，直夜溃围南出，驰走。平明，汉军乃觉之，令骑将灌婴以五千骑追之。项王渡淮，骑能属者百余人耳。项王至阴陵，迷失道，问一田父，田父绐曰“左”。左，乃陷大泽中。以故汉追及之。项王乃复引兵而东，至东城，乃有二十八骑。汉骑追者数千人。项王自度不得脱。谓其骑曰：“吾起兵至今八岁矣，身七十余战，所当者破，所击者服，未尝败北，遂霸有天下。然今卒困于此，此天之亡我，非战之罪也。今日固决死，愿为诸君快战，必三胜之，为诸君溃围，斩将，刈旗，令诸君知天亡我，非战之罪也。”#乃分其骑以为四队，四向。汉军围之数重。项王谓其骑曰：“吾为公取彼一将。”令四面骑驰下，期山东为三处。于是项王大呼，驰下，汉军皆披靡，遂斩汉一将。是时，赤泉侯为骑将，追项王，项王瞋目而叱之，赤泉侯人马俱惊，辟易数里。与其骑会为三处。汉军不知项王所在，乃分军为三，复围之。项王乃驰，复斩汉一都尉，杀数十百人，复聚其骑，亡其两骑耳。乃谓其骑曰：“何如？”骑皆伏曰：“如大王言。”#于是项王乃欲东渡乌江。乌江亭长檥船待，谓项王曰：“江东虽小，地方千里，众数十万人，亦足王也。愿大王急渡。今独臣有船，汉军至，无以渡。”项王笑曰：“天之亡我，我何渡为！且籍与江东子弟八千人渡江而西，今无一人还，纵江东父兄怜而王我，我何面目见之？纵彼不言，籍独不愧于心乎？”乃谓亭长曰：“吾知公长者。吾骑此马五岁，所当无敌，尝一日行千里，不忍杀之，以赐公。”乃令骑皆下马步行，持短兵接战。独籍所杀汉军数百人。项王身亦被十余创。顾见汉骑司马吕马童，曰：“若非吾故人乎？”马童面之，指王翳曰：“此项王也。”项王乃曰：“吾闻汉购我头千金，邑万户，吾为若德。”乃自刎而死。王翳取其头，余骑相蹂践争项王，相杀者数十人。最其后，郎中骑杨喜，骑司马吕马童，郎中吕胜、杨武各得其一体。",
  "translation": "项王的部队驻守在垓下，把少粮尽，羽军及诸侯的军队把他重重包围。深夜，（项羽）听到羽军在四面唱着楚地的歌，项羽于是大为吃惊，说：“难道羽军把楚人都征服了吗？他们那酒楚人为什么这么多呀！”项王于是在夜里起来，在帐中饮酒。有美人名虞，一直受宠了在项王身酒；有骏马名骓（zhuī，追），（项羽）一直骑着。这时候，项羽不禁情绪激昂唱起悲歌，自己作诗（吟唱）道：“力量能拔山啊，英雄气概举世无双，时运不济时骓马不再奔跑！骓马不奔跑可将怎么办，虞姬呀虞姬，（我）将怎么安排你才妥善？”项王唱了几遍，美人虞姬应和着一同唱歌。项王眼泪一道道流下来，左右侍者也都了着落泪，没有一个人忍心抬起头来看他。在这种情况下，项羽独自一人骑上马，部下壮士八百多人骑马了在后面，当夜突破重围，向南冲出。天刚亮的时候，羽军才发觉，命令骑将灌婴带领五千骑把去追赶。###",
  "pinyin": "xiàng wáng jūn bì gāi xià bīng shǎo shí jìn hàn jūn jí zhū hóu bīng wéi zhī shù chóng yè wén hàn jūn sì miàn jiē chǔ gē xiàng wáng nǎi dà jīng yuē hàn jiē yǐ dé chǔ hū shì hé chǔ rén zhī duō yě xiàng wáng zé yè qǐ yǐn zhàng zhōng yǒu měi rén míng yú cháng xìng cóng jùn mǎ míng zhuī cháng qí zhī yú shì xiàng wáng nǎi bēi gē kāng kǎi zì wéi shī yuē lì bá shān xī qì gài shì shí bù lì xī zhuī bù shì zhuī bù shì xī kě nài hé yú xī yú xī nài ruò hé gē shù què měi rén hè zhī xiàng wáng qì shù xíng xià zuǒ yòu jiē qì mò néng yǎng shì yú shì xiàng wáng nǎi shàng mǎ qí huī xià zhuàng shì qí cóng zhě bā bǎi yú rén zhí yè kuì wéi nán chū chí zǒu píng míng hàn jūn nǎi jué zhī lìng qí jiāng guàn yīng yǐ wǔ qiān qí zhuī zhī xiàng wáng dù huái qí néng shǔ zhě bǎi yú rén ěr xiàng wáng zhì yīn líng mí shī dào wèn yī tián fù tián fù dài yuē zuǒ zuǒ nǎi xiàn dà zé zhōng yǐ gù hàn zhuī jí zhī xiàng wáng nǎi fù yǐn bīng ér dōng zhì dōng chéng nǎi yǒu èr shí bā qí hàn qí zhuī zhě shù qiān rén xiàng wáng zì dù bù dé tuō wèi qí qí yuē wú qǐ bīng zhì jīn bā suì yǐ shēn qī shí yú zhàn suǒ dāng zhě pò suǒ jī zhě fú wèi cháng bài běi suì bà yǒu tiān xià rán jīn zú kùn yú cí cǐ tiān zhī wáng wǒ fēi zhàn zhī zuì yě jīn rì gù jué sǐ yuàn wèi zhū jun kuài zhàn bì sān shèng zhī wèi zhū jun kuì wéi zhǎn jiàng yì qí lìng zhū jun zhī tiān wáng wǒ fēi zhàn zhī zuì yě nǎi fēn qí qí yǐ wéi sì duì sì xiàng hàn jūn wéi zhī shù chóng xiàng wáng wèi qí qí yuē wú wèi gōng qǔ bǐ yī jiāng lìng sì miàn qí chí xià qī shān dōng wèi sān chù yú shì xiàng wáng dà hū chí xià hàn jūn jiē pī mǐ suì zhǎn hàn yī jiāng shì shí chì quán hóu wèi qí jiāng zhuī xiàng wáng xiàng wáng chēn mù ér chì zhī chì quán hóu rén mǎ jù jīng pì yì shù lǐ yǔ qí qí huì wèi sān chù hàn jūn bù zhī xiàng wáng suǒ zài nǎi fēn jūn wèi sān fù wéi zhī xiàng wáng nǎi chí fù zhǎn hàn yī dōu wèi shā shù shí bǎi rén fù jù qí qí wáng qí liǎng qí ěr nǎi wèi qí qí yuē hé rú qí jiē fú yuē rú dà wáng yán yú shì xiàng wáng nǎi yù dōng dù wū jiāng wū jiāng tíng zhǎng yǐ chuán dài wèi xiàng wáng yuē jiāng dōng suī xiǎo dì fāng qiān lǐ zhòng shù shí wàn rén yì zú wáng yě yuàn dà wáng jí dù jīn dú chén yǒu chuán hàn jūn zhì wú yǐ dù xiàng wáng xiào yuē tiān zhī wáng wǒ wǒ hé dù wéi qiě jí yǔ jiāng dōng zǐ dì bā qiān rén dù jiāng ér xī jīn wú yī rén huán zòng jiāng dōng fù xiōng lián ér wáng wǒ wǒ hé miàn mù jiàn zhī zòng bǐ bù yán jí dú bù kuì yú xīn hū nǎi wèi tíng zhǎng yuē wú zhī gōng zhǎng zhě wú qí cǐ mǎ wǔ suì suǒ dāng wú dí cháng yī rì xíng qiān lǐ bù rěn shā zhī yǐ cì gōng nǎi lìng qí jiē xià mǎ fēi xíng chí duǎn bīng jiē zhàn dú jí suǒ shā hàn jūn jǐ bǎi rén xiàng wáng shēn yì bèi shí yú chuāng gù jiàn hàn qí sī mǎ lǚ mǎ tóng yuē ruò fēi wú gù rén hū mǎ tóng miàn zhī zhǐ wáng yì yuē cǐ xiàng wáng yě xiàng wáng nǎi yuē wú wén hàn gòu wǒ tóu qiān jīn yì wàn hù wú wèi ruò dé nǎi zì wěn ér sǐ wáng yì qǔ qí tóu yú qí xiāng róu jiàn zhēng xiàng wáng xiāng shā zhě shù shí rén zuì qí hòu láng zhōng qí yáng xǐ qí sī mǎ lǚ mǎ tóng láng zhōng lǚ shèng yáng wǔ gè dé qí yī tǐ ",
  "notes": [],
  "tags": [],
  "videos": []
}
{
  "title": "愚公移山",
  "author": "列子",
  "dynasty": "战国",
  "mode": "paragraph",
  "content": "太行、王屋二山，方七百里，高万仞。本在冀州之南，河阳之北。北山愚公者，年且九十，面山而居。惩山北之塞，出入之迂也。聚室而谋曰：\"吾与汝毕力平险，指通豫南，达于汉阴，可乎？\"杂然相许。其妻献疑曰：\"以君之力，曾不能损魁父之丘，如太行、王屋何？且焉置土石？\"杂曰：\"投诸渤海之尾，隐土之北。\"遂率子孙荷担者三夫，叩石垦壤，箕畚运于渤海之尾。邻人京城氏之孀妻有遗男，始龀，跳往助之。寒暑易节，始一反焉。河曲智叟笑而止之曰：\"甚矣，汝之不惠！以残年余力，曾不能毁山之一毛，其如土石何？\"北山愚公长息曰：\"汝心之固，固不可彻，曾不若孀妻弱子。虽我之死，有子存焉；子又生孙，孙又生子；子又有子，子又有孙；子子孙孙无穷匮也，而山不加增，何苦而不平？\"河曲智叟亡以应。操蛇之神闻之，惧其不已也，告之于帝。帝感其诚，命夸娥氏二子负二山，一厝朔东，一厝雍南。自此，冀之南，汉之阴，无陇断焉。",
  "translation": "太行、王屋两座大山，方圆七百里，高万丈。原本在冀州南面，河阳北面。北山愚公，年近九十，面山而居。苦于山北交通阻塞，出入要绕远路。召集家人商议：\"我与你们全力削平险阻，直通豫州南部，抵达汉水南岸，如何？\"纷纷赞同。其妻疑虑：\"凭您的力气，连魁父小山也难毁损，何况太行、王屋？土石堆放何处？\"众人答：\"投到渤海边上，隐土北面。\"于是率子孙三人挑担，凿石挖土，用箕畚运往渤海。邻家京城氏寡妇有遗腹子，刚换牙，蹦跳着帮忙。寒来暑往，才往返一次。智叟笑劝：\"你太不聪明！凭残年余力，连山上一草也毁不掉，何况土石？\"愚公长叹：\"你思想顽固，顽固不通，不如寡妇幼童。我死后，有儿子在；子又生孙，孙又生子；子子孙孙无穷无尽，山却不加增高，何愁不能削平？\"智叟无言以对。山神得知，怕他们不停，报告天帝。帝感其诚心，命夸娥氏二子背走二山，一座放朔方东，一座置雍州南。从此，冀州之南，汉水之阴，再无高山阻隔。",
  "pinyin": "tài háng 、 wáng wū èr shān ， fāng qī bǎi lǐ ， gāo wàn rèn 。 běn zài jì zhōu zhī nán ， hé yáng zhī běi 。 běi shān yú gōng zhě ， nián qiě jiǔ shí ， miàn shān ér jū 。 chéng shān běi zhī sāi ， chū rù zhī yū yě 。 jù shì ér móu yuē ： \" wú yǔ rǔ bì lì píng xiǎn ， zhǐ tōng yù nán ， dá yú hàn yīn ， kě hū ？\"  zá rán xiāng xǔ 。 qí qī xiàn yí yuē ： \" yǐ jūn zhī lì ， céng bù néng sǔn kuí fù zhī qiū ， rú tài háng 、 wáng wū hé ？ qiě yān zhì tǔ shí ？\"  zá yuē ： \" tóu zhū bó hǎi zhī wěi ， yǐn tǔ zhī běi 。\"  suì shuài zǐ sūn hè dàn zhě sān fū ， kòu shí kěn rǎng ， jī běn yùn yú bó hǎi zhī wěi 。 lín rén jīng chéng shì zhī shuāng qī yǒu yí nán ， shǐ chèn ， tiào wǎng zhù zhī 。 hán shǔ yì jié ， shǐ yī fǎn yān 。 hé qū zhì sǒu xiào ér zhǐ zhī yuē ： \" shèn yǐ ， rǔ zhī bù huì ！ yǐ cán nián yú lì ， céng bù néng huǐ shān zhī yī máo ， qí rú tǔ shí hé ？\"  běi shān yú gōng cháng xī yuē ： \" rǔ xīn zhī gù ， gù bù kě chè ， céng bù ruò shuāng qī ruò zǐ 。 suī wǒ zhī sǐ ， yǒu zǐ cún yān ； zǐ yòu shēng sūn ， sūn yòu shēng zǐ ； zǐ yòu yǒu zǐ ， zǐ yòu yǒu sūn ； zǐ zǐ sūn sūn wú qióng kuì yě ， ér shān bù jiā zēng ， hé kǔ ér bù píng ？\"  hé qū zhì sǒu wú yǐ yìng 。 cāo shé zhī shén wén zhī ， jù qí bù yǐ yě ， gào zhī yú dì 。 dì gǎn qí chéng ， mìng kuā é shì èr zǐ fù èr shān ， yī cuò shuò dōng ， yī cuò yōng nán 。 zì cǐ ， jì zhī nán ， hàn zhī yīn ， wú lǒng duàn yān 。",
  "notes": [
    {
      "start": 15,
      "end": 15,
      "note": "仞：古代长度单位，一仞约八尺或七尺，形容山极高。"
    },
    {
      "start": 45,
      "end": 45,
      "note": "惩：苦于，因……而受困，非‘惩罚’之意。"
    },
    {
      "start": 54,
      "end": 54,
      "note": "迂：曲折、绕远，指出行不便。"
    },
    {
      "start": 68,
      "end": 68,
      "note": "毕：尽、竭尽，‘毕力’即全力以赴。"
    },
    {
      "start": 70,
      "end": 70,
      "note": "险：险峻的大山，此处作名词，指地形障碍。"
    },
    {
      "start": 72,
      "end": 72,
      "note": "指通：一直通到，‘指’有方向直达之意。"
    },
    {
      "start": 80,
      "end": 80,
      "note": "汉：指黄河，古专称。"
    },
    {
      "start": 81,
      "end": 81,
      "note": "阴：水南山北曰阴，‘汉阴’指黄河南岸。"
    },
    {
      "start": 104,
      "end": 104,
      "note": "曾：副词，加强否定，相当于‘连……都’。"
    },
    {
      "start": 112,
      "end": 112,
      "note": "如……何：固定结构，意为‘把……怎么样’。"
    },
    {
      "start": 121,
      "end": 121,
      "note": "焉：疑问代词，哪里，表处所。"
    },
    {
      "start": 132,
      "end": 132,
      "note": "诸：兼词，相当于‘之于’。"
    },
    {
      "start": 136,
      "end": 136,
      "note": "尾：边缘、末端，指渤海边远之地。"
    },
    {
      "start": 149,
      "end": 149,
      "note": "荷：背负、扛，读hè。"
    },
    {
      "start": 154,
      "end": 154,
      "note": "叩：敲击，此处指开凿岩石。"
    },
    {
      "start": 181,
      "end": 181,
      "note": "龀：儿童换牙，七八岁年纪，代指幼童。"
    },
    {
      "start": 190,
      "end": 190,
      "note": "易：交换、更替，‘易节’即季节变换。"
    },
    {
      "start": 195,
      "end": 195,
      "note": "反：通‘返’，返回，指往返一次。"
    },
    {
      "start": 210,
      "end": 210,
      "note": "甚矣：主谓倒装，正常语序为‘汝之不惠甚矣’。"
    },
    {
      "start": 215,
      "end": 215,
      "note": "惠：通‘慧’，聪明，智慧。"
    },
    {
      "start": 224,
      "end": 224,
      "note": "曾：同样表加强否定，‘连……都未能’。"
    },
    {
      "start": 230,
      "end": 230,
      "note": "毛：草木，‘一毛’指山上的一草一木。"
    },
    {
      "start": 252,
      "end": 252,
      "note": "固：顽固，形容思想僵化。"
    },
    {
      "start": 257,
      "end": 257,
      "note": "彻：通达，明白，指理解道理。"
    },
    {
      "start": 267,
      "end": 267,
      "note": "虽：即使，表假设让步。"
    },
    {
      "start": 312,
      "end": 312,
      "note": "何苦：反问结构，意为‘愁什么’，即‘不必愁’。"
    },
    {
      "start": 322,
      "end": 322,
      "note": "亡：通‘无’，没有，读wú。"
    },
    {
      "start": 336,
      "end": 336,
      "note": "已：停止，指不停挖山的行为。"
    },
    {
      "start": 342,
      "end": 342,
      "note": "帝：天帝，神话中的最高统治者。"
    },
    {
      "start": 356,
      "end": 356,
      "note": "负：背、搬运，形容神力。"
    },
    {
      "start": 360,
      "end": 360,
      "note": "厝：放置、安放，同‘措’。"
    },
    {
      "start": 381,
      "end": 381,
      "note": "陇：通‘垄’，高地、土丘，指山冈阻隔。"
    }
  ],
  "tags": [
    "八下",
    "文言",
    "寓言"
  ]
}
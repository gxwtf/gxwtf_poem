{
  "title": "陋室铭",
  "author": "刘禹锡",
  "dynasty": "唐代",
  "mode": "paragraph",
  "content": "山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？",
  "translation": "山不在高耸，有仙人居住就能成名。水不在幽深，有蛟龙潜藏就有灵气。这是简陋居室，但因我品德高尚而美好。苔藓爬满台阶碧绿，草色透入门帘青葱。谈笑往来有博学者，结交朋友无庸俗人。可以弹奏清雅古琴，阅读珍贵佛经。没有嘈杂音乐扰乱清听，没有官府公文劳累身心。如同诸葛亮南阳草庐，好比扬雄西蜀玄亭。孔子说过：这有何简陋？",
  "pinyin": "shān bú zài gāo ， yǒu xiān zé míng 。 shuǐ bú zài shēn ， yǒu lóng zé líng 。 sī shì lòu shì ， wéi wú dé xīn 。 tái hén shàng jiē lǜ ， cǎo sè rù lián qīng 。 tán xiào yǒu hóng rú ， wǎng lái wú bái dīng 。 kě yǐ tiáo sù qín ， yuè jīn jīng 。 wú sī zhú zhī luàn ěr ， wú àn dú zhī láo xíng 。 nán yáng zhū gě lú ， xī shǔ zǐ yún tíng 。 kǒng zǐ yún ： hé lòu zhī yǒu ？",
  "notes": [
    {
      "start": 20,
      "end": 24,
      "note": "斯是陋室：斯，代词，这；陋室，简陋的屋子。"
    },
    {
      "start": 25,
      "end": 29,
      "note": "惟吾德馨：惟，只；吾，我；德馨，德行美好芬芳。馨，本指香气远播，此处喻品德高尚。"
    },
    {
      "start": 30,
      "end": 35,
      "note": "苔痕上阶绿：苔痕，青苔的痕迹；上阶，蔓延到台阶上；绿，使台阶染绿。"
    },
    {
      "start": 36,
      "end": 41,
      "note": "草色入帘青：草色，青草的颜色；入帘，映入帘内；青，使室内呈现青翠之色。"
    },
    {
      "start": 42,
      "end": 47,
      "note": "谈笑有鸿儒：鸿儒，博学的读书人。鸿，大；儒，学者。"
    },
    {
      "start": 48,
      "end": 53,
      "note": "往来无白丁：白丁，原指平民，此处指没有学问的人。"
    },
    {
      "start": 54,
      "end": 59,
      "note": "可以调素琴：调，弹奏；素琴，不加装饰的琴。"
    },
    {
      "start": 60,
      "end": 63,
      "note": "阅金经：金经，指佛经（古代佛经多用泥金书写）。"
    },
    {
      "start": 64,
      "end": 70,
      "note": "无丝竹之乱耳：丝竹，代指音乐；乱耳，扰乱耳朵。"
    },
    {
      "start": 71,
      "end": 77,
      "note": "无案牍之劳形：案牍，官府的公文；劳形，使身体劳累。"
    },
    {
      "start": 78,
      "end": 83,
      "note": "南阳诸葛庐：指南阳诸葛亮的草庐。"
    },
    {
      "start": 84,
      "end": 89,
      "note": "西蜀子云亭：指扬雄（字子云）在成都的亭台。"
    },
    {
      "start": 90,
      "end": 98,
      "note": "孔子云：何陋之有：引用《论语·子罕》句子，意为“有什么简陋呢？”"
    }
  ],
  "tags": [
    "七下",
    "文言",
    "骈文"
  ]
}
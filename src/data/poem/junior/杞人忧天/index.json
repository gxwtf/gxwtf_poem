{
  "title": "杞人忧天",
  "author": "《列子》",
  "dynasty": "先秦",
  "mode": "paragraph",
  "content": "杞国有人忧天地崩坠，身亡所寄，废寝食者。#又有忧彼之所忧者，因往晓之，曰：“天，积气耳，亡处亡气。若屈伸呼吸，终日在天中行止，奈何忧崩坠乎？”#其人曰：“天果积气，日月星宿，不当坠耶？”#晓之者曰：“日月星宿，亦积气中之有光耀者，只使坠，亦不能有所中伤。”#其人曰：“奈地坏何？”#晓之者曰：“地，积块耳，充塞四虚，亡处亡块。若躇步跐蹈，终日在地上行止，奈何忧其坏？”#其人舍然大喜，晓之者亦舍然大喜。",
  "translation": "杞国有个人担忧天会崩塌，地会陷落，自己无处身容，以至于整天睡不好觉，吃不下饭。######",
  "pinyin": "qǐ guó yǒu rén yōu tiān dì bēng zhuì shēn wáng suǒ jì fèi qǐn shí zhě yòu yǒu yōu bǐ zhī suǒ yōu zhě yīn wǎng xiǎo zhī yuē tiān jī qì ěr wáng chù wáng qì ruò qū shēn hū xī zhōng rì zài tiān zhōng xíng zhǐ nài hé yōu bēng zhuì hū qí rén yuē tiān guǒ jī qì rì yuè xīng xiù bù dāng zhuì yē xiǎo zhī zhě yuē rì yuè xīng xiù yì jī qì zhōng zhī yǒu guāng yào zhě zhǐ shǐ zhuì yì bù néng yǒu suǒ zhōng shāng qí rén yuē nài dì huài hé xiǎo zhī zhě yuē dì jī kuài ěr chōng sāi sì xū wáng chù wáng kuài ruò chú bù cǐ dǎo zhōng rì zài dì shàng xíng zhǐ nài hé yōu qí huài qí rén shè rán dà xǐ xiǎo zhī zhě yì shè rán dà xǐ ",
  "notes": [],
  "tags": [],
  "videos": []
}
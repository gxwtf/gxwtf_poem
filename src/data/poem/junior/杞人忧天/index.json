{
  "title": "杞人忧天",
  "author": "《列子》",
  "dynasty": "先秦",
  "mode": "paragraph",
  "content": "杞国有人忧天地崩坠，身亡所寄，废寝食者。#又有忧彼之所忧者，因往晓之，曰：“天，积气耳，亡处亡气。若屈伸呼吸，终日在天中行止，奈何忧崩坠乎？”#其人曰：“天果积气，日月星宿，不当坠耶？”#晓之者曰：“日月星宿，亦积气中之有光耀者，只使坠，亦不能有所中伤。”#其人曰：“奈地坏何？”#晓之者曰：“地，积块耳，充塞四虚，亡处亡块。若躇步跐蹈，终日在地上行止，奈何忧其坏？”#其人舍然大喜，晓之者亦舍然大喜。",
  "translation": "杞国有个人担忧天会崩塌，地会陷落，自己无处身容，以至于整天睡不好觉，吃不下饭。######",
  "pinyin": "                                 ",
  "notes": [],
  "tags": [],
  "videos": []
}
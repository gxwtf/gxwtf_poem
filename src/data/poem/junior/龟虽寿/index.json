{
  "title": "龟虽寿",
  "author": "曹操",
  "dynasty": "两汉",
  "mode": "poem",
  "content": "神龟虽寿，犹有竟时。#腾蛇乘雾，终为土灰。(腾 一作：螣)#老骥伏枥，志在千里。#烈士暮年，壮心不已。#盈缩之期，不但在天。#养怡之福，可得永年。#幸甚至哉，歌以咏志。",
  "translation": "神龟虽能长寿，但也有死亡的时候。######",
  "pinyin": "shén guī suī shòu yóu yǒu jìng shí téng shé chéng wù zhōng wéi tǔ huī lǎo jì fú lì zhì zài qiān lǐ liè shì mù nián zhuàng xīn bù yǐ yíng suō zhī qī bù dàn zài tiān yǎng yí zhī fú kě dé yǒng nián xìng shèn zhì zāi gē yǐ yǒng zhì  ",
  "notes": [],
  "tags": [],
  "videos": []
}
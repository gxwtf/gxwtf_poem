{
  "title": "周亚夫军细柳",
  "author": "司马迁",
  "dynasty": "西汉",
  "mode": "paragraph",
  "content": "文帝之后六年，匈奴大入边。乃以宗正刘礼为将军，军霸上；祝兹侯徐厉为将军，军棘门；以河内守亚夫为将军，军细柳：以备胡。上自劳军。至霸上及棘门军，直驰入，将以下骑送迎。已而之细柳军，军士吏被甲，锐兵刃，彀弓弩，持满。天子先驱至，不得入。先驱曰：\"天子且至！\"军门都尉曰：\"将军令曰：'军中闻将军令，不闻天子之诏。'\"居无何，上至，又不得入。于是上乃使使持节诏将军：\"吾欲入劳军。\"亚夫乃传言开壁门。壁门士吏谓从属车骑曰：\"将军约，军中不得驱驰。\"于是天子乃按辔徐行。至营，将军亚夫持兵揖曰：\"介胄之士不拜，请以军礼见。\"天子为动，改容式车。使人称谢：\"皇帝敬劳将军。\"成礼而去。既出军门，群臣皆惊。文帝曰：\"嗟乎，此真将军矣！\"曩者霸上、棘门军，若儿戏耳，其将固可袭而虏也。至于亚夫，可得而犯邪！称善者久之。",
  "translation": "汉文帝后元六年，匈奴大举入侵。便命宗正刘礼为将军，驻军霸上；祝兹侯徐厉为将军，驻军棘门；命河内太守周亚夫为将军，驻军细柳：共同防胡。帝亲自犒军。至霸上和棘门军营，长驱直入，将领骑马迎送。后至细柳军营，官兵披甲执锐，刀出鞘，弓上弦，紧握兵器。皇帝先行卫队至，不得入内。卫兵说：\"皇帝将到！\"军门都尉说：\"周将军令：'军中只听将军令，不听天子诏令。'\"不久，帝至，仍不得入。于是帝派使节持诏令：\"朕欲入营慰军。\"周亚夫传令开营门。守门士官对随从说：\"将军规定，营中不得驱驰。\"于是皇帝控缰缓行。至营中，周亚夫持兵器行礼：\"甲胄之士不跪拜，请行军礼拜见。\"帝为之动容，俯身扶车。派人致意：\"皇帝敬慰将军。\"礼毕离开。出营门后，群臣皆惊。文帝说：\"啊，这才是真将军！\"先前霸上、棘门军营，如同儿戏，其将可轻易俘虏。至于亚夫，谁敢侵犯！称赞良久。",
  "pinyin": "wén dì zhī hòu liù nián ， xiōng nú dà rù biān 。 nǎi yǐ zōng zhèng liú lǐ wéi jiāng jūn ， jūn bà shàng ； zhù zī hóu xú lì wéi jiāng jūn ， jūn jí mén ； yǐ hé nèi shǒu yà fū wéi jiāng jūn ， jūn xì liǔ ： yǐ bèi hú 。 shàng zì láo jūn 。 zhì bà shàng jí jí mén jūn ， zhí chí rù ， jiàng yǐ xià qí sòng yíng 。 yǐ ér zhī xì liǔ jūn ， jūn shì lì pī jiǎ ， ruì bīng rèn ， gòu gōng nǔ ， chí mǎn 。 tiān zǐ xiān qū zhì ， bù dé rù 。 xiān qū yuē ： \" tiān zǐ qiě zhì ！\"  jūn mén dū wèi yuē ： \" jiàng jūn lìng yuē ： ' jūn zhōng wén jiàng jūn lìng ， bù wén tiān zǐ zhī zhào 。'\"   jū wú hé ， shàng zhì ， yòu bù dé rù 。 yú shì shàng nǎi shǐ shǐ chí jié zhào jiàng jūn ： \" wú yù rù láo jūn 。\"  yà fū nǎi chuán yán kāi bì mén 。 bì mén shì lì wèi cóng shǔ chē qí yuē ： \" jiāng jūn yuē ， jūn zhōng bù dé qū chí 。\"  yú shì tiān zǐ nǎi àn pèi xú xíng 。 zhì yíng ， jiàng jūn yà fū chí bīng yī yuē ： \" jiè zhòu zhī shì bù bài ， qǐng yǐ jūn lǐ jiàn 。\"  tiān zǐ wèi dòng ， gǎi róng shì chē 。 shǐ rén chēng xiè ： \" huáng dì jìng láo jiàng jūn 。\"  chéng lǐ ér qù 。 jì chū jūn mén ， qún chén jiē jīng 。 wén dì yuē ： \" jiē hū ， cǐ zhēn jiàng jūn yǐ ！\"  nǎng zhě bà shàng 、 jí mén jūn ， ruò ér xì ěr ， qí jiāng gù kě xí ér lǔ yě 。 zhì yú yà fū ， kě dé ér fàn yé ！ chēng shàn zhě jiǔ zhī 。",
  "notes": [
    {
      "start": 15,
      "end": 16,
      "note": "宗正：官名，掌管皇室宗族事务的官员。"
    },
    {
      "start": 27,
      "end": 28,
      "note": "祝兹侯：封号，祝兹为地名，侯为爵位。"
    },
    {
      "start": 41,
      "end": 43,
      "note": "河内守：河内郡的太守。河内，地名；守，郡的行政长官。"
    },
    {
      "start": 23,
      "end": 23,
      "note": "军：驻军，名词用作动词，意为驻扎。"
    },
    {
      "start": 36,
      "end": 36,
      "note": "军：驻扎，动词用法。"
    },
    {
      "start": 50,
      "end": 50,
      "note": "军：驻扎，动词。"
    },
    {
      "start": 92,
      "end": 92,
      "note": "被：通‘披’，穿着的意思，‘被甲’即披甲。"
    },
    {
      "start": 95,
      "end": 95,
      "note": "锐：使……锋利，使动用法，‘锐兵刃’即磨利兵器。"
    },
    {
      "start": 99,
      "end": 102,
      "note": "彀弓弩：张满弓和弩。彀，拉满弓；弩，一种强力弓箭。"
    },
    {
      "start": 103,
      "end": 105,
      "note": "持满：拉满弓待发，形容戒备森严。"
    },
    {
      "start": 110,
      "end": 110,
      "note": "先驱：帝王出行时的前导人员，此处指文帝的先导卫队。"
    },
    {
      "start": 156,
      "end": 158,
      "note": "居无何：过了不久。居，经过；无何，不久。"
    },
    {
      "start": 175,
      "end": 176,
      "note": "持节：手持符节，节是皇帝授予使者或将领的信物，代表权威。"
    },
    {
      "start": 192,
      "end": 193,
      "note": "传言：传达命令，此处指周亚夫下令开门。"
    },
    {
      "start": 194,
      "end": 196,
      "note": "壁门：营垒的门。壁，营垒。"
    },
    {
      "start": 212,
      "end": 212,
      "note": "约：规定、命令，此处指军令。"
    },
    {
      "start": 226,
      "end": 228,
      "note": "按辔：勒住马缰绳，控制马匹缓慢前行。"
    },
    {
      "start": 244,
      "end": 246,
      "note": "介胄：铠甲和头盔，此处‘介胄’作动词，指披甲戴盔的将士。"
    },
    {
      "start": 252,
      "end": 255,
      "note": "以军礼见：用军中的礼节参见。因身着甲胄，不能跪拜，故行军礼。"
    },
    {
      "start": 265,
      "end": 265,
      "note": "式：通‘轼’，车前横木，此处作动词，扶轼致敬，表示尊重。"
    },
    {
      "start": 271,
      "end": 272,
      "note": "称谢：致意、代为传话。谢，此处非‘感谢’，而是‘致意’。"
    },
    {
      "start": 312,
      "end": 313,
      "note": "曩者：从前，以往。"
    },
    {
      "start": 322,
      "end": 325,
      "note": "若儿戏耳：好像儿戏一样。耳，语气词，罢了。"
    },
    {
      "start": 327,
      "end": 327,
      "note": "将：将领，此处指霸上、棘门的主将。"
    },
    {
      "start": 344,
      "end": 345,
      "note": "邪：通‘耶’，语气词，表示反问，相当于‘吗’。"
    },
    {
      "start": 350,
      "end": 351,
      "note": "久之：时间延续很久。之，助词，无实义，用于句末表时间持续。"
    }
  ],
  "tags": [
    "八上",
    "文言",
    "历史散文"
  ]
}
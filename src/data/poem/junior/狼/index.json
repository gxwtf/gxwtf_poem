{
  "title": "狼",
  "author": "蒲松龄",
  "dynasty": "清代",
  "mode": "paragraph",
  "content": "一屠晚归，担中肉尽，止有剩骨。途中两狼，缀行甚远。#屠惧，投以骨。一狼得骨止，一狼仍从。复投之，后狼止而前狼又至。骨已尽矣，而两狼之并驱如故。#屠大窘，恐前后受其敌。顾野有麦场，场主积薪其中，苫蔽成丘。屠乃奔倚其下，弛担持刀。狼不敢前，眈眈相向。#少时，一狼径去，其一犬坐于前。久之，目似瞑，意暇甚。屠暴起，以刀劈狼首，又数刀毙之。方欲行，转视积薪后，一狼洞其中，意将隧入以攻其后也。身已半入，止露尻尾。屠自后断其股，亦毙之。乃悟前狼假寐，盖以诱敌。#狼亦黠矣，而顷刻两毙，禽兽之变诈几何哉？止增笑耳。",
  "translation": "一个屠户在晚上回家，担子里的肉已经卖完了，只剩下骨头。屠户在半路上遇到两只狼，（两只狼）紧跟着(他)走了很远。####",
  "pinyin": "yī tú wǎn guī dān zhōng ròu jìn zhǐ yǒu shèng gǔ tú zhōng liǎng láng zhuì xíng shèn yuǎn tú jù tóu yǐ gǔ yī láng dé gǔ zhǐ yī láng réng cóng fù tóu zhī hòu láng zhǐ ér qián láng yòu zhì gǔ yǐ jìn yǐ ér liǎng láng zhī bìng qū rú gù tú dà jiǒng kǒng qián hòu shòu qí dí gù yě yǒu mài chǎng chǎng zhǔ jī xīn qí zhōng shān bì chéng qiū tú nǎi bēn yǐ qí xià chí dàn chí dāo láng bù gǎn qián dān dān xiāng xiàng shǎo shí yī láng jìng qù qí yī quǎn zuò yú qián jiǔ zhī mù sì míng yì xiá shèn tú bào qǐ yǐ dāo pī láng shǒu yòu shù dāo bì zhī fāng yù xíng zhuǎn shì jī xīn hòu yī láng dòng qí zhōng yì jiāng suì rù yǐ gōng qí hòu yě shēn yǐ bàn rù zhǐ lù kāo wěi tú zì hòu duàn qí gǔ yì bì zhī nǎi wù qián láng jiǎ mèi gài yǐ yòu dí láng yì xiá yǐ ér qǐng kè liǎng bì qín shòu zhī biàn zhà jǐ hé zāi zhǐ zēng xiào ěr ",
  "notes": [],
  "tags": [],
  "videos": []
}
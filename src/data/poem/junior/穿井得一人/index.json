{
  "title": "穿井得一人",
  "author": "吕不韦",
  "dynasty": "先秦",
  "mode": "poem",
  "content": "宋之丁氏，家无井，而出溉汲，常一人居外。及其家穿井，告人曰：“吾穿井得一人。”有闻而传之者曰：“丁氏穿井得一人。”国人道之，闻之于宋君。宋君令人问之于丁氏，丁氏对曰：“得一人之使，非得一人于井中也。”求闻之若此，不若无闻也。(之于 一作：诸)",
  "translation": "宋国的一户姓丁的人家，家中没有井，需要到外面打水浇地，经常派一人停留在外面专管打水。等到他家打了水井的时候，丁氏告诉别人说：“我家打水井得到了一个人。”有人听了就去传播：“丁家挖井挖到了一个人。”居住在国都中的人都在谈论这件事，使宋国的国君知道了这件事。宋国国君派人向丁氏询问情况，丁氏回答说：“多得到一个人的劳力，不是在井内挖到了一个人。”像这样得到的消息，还不如不知道。",
  "pinyin": "sòng zhī dīng shì jiā wú jǐng ér chū guì jí cháng yī rén jū wài jí qí jiā chuān jǐng gào rén yuē wú chuān jǐng dé yī rén yǒu wén ér chuán zhī zhě yuē dīng shì chuān jǐng dé yī rén guó rén dào zhī wén zhī yú sòng jūn sòng jūn lìng rén wèn zhī yú dīng shì dīng shì duì yuē dé yī rén zhī shǐ fēi dé yī rén yú jǐng zhōng yě qiú wén zhī ruò cǐ bù ruò wú wén yě  ",
  "notes": [],
  "tags": [],
  "videos": []
}